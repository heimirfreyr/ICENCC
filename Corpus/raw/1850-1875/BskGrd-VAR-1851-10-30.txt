

30. Okt. 1851

Þegar eg sendi í gær með nokkra seðla inn í Reykjavík, kom minn legáti með bréf til mín frá syni þínum Árna, er hafði hvílt sig í höfuðstaðnum svona lengi. Með þessu bréfi var reisubók nafna mins til Kristjaníu, sem hann leggur svo fyrir að eg sendi þér þegar yfirfarið hafi. Eg hefi nú keppzt við að yfirfara hana, svo hún geti sem fyrst héðan komizt, því eg veit þér muni þykja gaman að mörgum athugagreinum, sem hann gjörir viðvíkjandi henni og þessu, sem fyrir hann kom, 0: viðvíkjandi slotsbyggingum, málverkum yfir familielivet, lofsöngum á fjallinu um sólaruppruna og viðskiptum hans við yfirréttarmanninn, sem ætlaði að sálga honum með lögspekinni. Non missurus Cutem nisi etc. Þetta er nú tilefni þessa miða, sem endast með beztu kveðjum okkar hérna. Þinn

Á. Helgason.


