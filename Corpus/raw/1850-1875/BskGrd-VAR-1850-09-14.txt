

Görðum, 14. sept. 1850

Ekki veit eg nær ferð verður vestur, en þegar hún fellur verð eg að láta þig heyra frá mér, og það mun heldur sem sonur þinn Finnur hefir beðið mig að skrifa þér þegar ferð félli, þar hann varð of naumt fyrir að skrifa þér með Eyrarbakka skipinu, sem kom frá Khöfn seint í næstl. m. - - -- Með Eyrarbakkaskipinu kom inn Gísli Magnússon frá Þorlákshöfn og þykist vera orðinn kennari við skólann stóra, en hvorki hefir hann bestalling og ekki er heldur stiftinu neitt um hann skrifað. Exarnen hefir hann ekki, eins og fæstir hafa nú, því það er úr móð, en fleygt hefir því verið, að hann sé farinn að þinga með patrioterne í Reykjavík um fríhöndlunina, en patrioterne eru Jakob candidat og alþingismaður fyrir Reykjavík, og Einar prentari, sonur Þórðar frá Háteigi, er lengi bjó í Skildinganesi og varð dannebrogsmaður. - Um Þingvallafundinn þarf eg ekki að skrifa. Hann er kominn á prent bæði í Landstiðindunum og Þjóðólfi og líka í okkar nýja tímariti, sem nefnist undirbúningsblað. (Fyrst nóg er af dagblöðum, svo er nóg af daglegu brauðil). Allt er nú hér syðra í kyrrð, en eftir mikið logn kemur oft eldgos. Mikið er slaðrað um skólamálið, en ekkert enn gjört. Sumir segja Egilsen sleppi rektoratinu og prófessorinn taki við. Þá getur eigi Egilsen undir tekið með herr von Thybo: tam in marte qvam in arte. Því ekki fjandann sjálfan skyldi eg láta reka mig frá mínu rektorati nema með dómi, og er eg nú 27. október næstkomandi 73 ára. Dómkirkjuprestinn er búið að hvíla þrisvar, af biskupi, prófessor og Sigurði Melsteð, á morgun verður sra Ásmundur hér. - Við í Görðum lifum við það gamla; eg hefi samt rúma viku verið hálfvesæll, er þó nú nokkuð betri, en það þýðir ekkert, eg er eins dauður hvort sem er. Hingað hefir frétzt, að Steingrímur sonur þinn hafi siglt 15. ágúst. jónassen er kominn, og altalað er, að hann eigi að verða vor interims sýslumaður (eg þarf engan sýslumann né amtmann, en hreppstjórann vil eg ekki missa). Þórður sýslum. er kominn að Hjálmholti, konunni þykir þar fallegt, og þá þykir mér mikið komið; Þórður er þá líka um stund sloppinn undan pískinum hér syðra og úr ófriðnum.-

Biskupinn kom seinustu dagana í ágúst úr sinni visitatiuferð í Múlasýslu. Annars sérðu hans lofgjörð og Trampes líka í Landstíðindunum fyrir þeirra afreksverk í sumar.

Á prent er ekkert komið um prentverkið, en mælt er að nú skuli annað hvort leigja eða selja prentverkið; já, svona gengur það. - Scheving hefir ekki fengið lausn frá embætti, og sagt er það baggi, að Sponnek vill ekki gefa hærri pension en 2/3 af launum hans, en Madvig vill að hann hafi ad dies vitæ öll sín laun. Báðir hafa nokkuð fyrir sér. Þekkir þú nokkuð mr. Madvig? Eg þekki nokkrar hans ritgjörðir og þykist sjá, að hann er vel að sér eða lærður, en ekki veit eg hvort hann er nokkur vitmaður, sem mig þá heldur ekki varðar um. - Examen artium er aftekið, sömuleiðis latína við theol. attestas. Ætli senn verði ekki aftekin öll examina og alþing látið velja embættismenn, presta og profeta? - Meira man eg ekki að skrifa núna. Komist þetta bréf ekki héðan bráðum, svo bæti eg við. Við í Görðum kveðjum þig og þína hjartanlegast.


