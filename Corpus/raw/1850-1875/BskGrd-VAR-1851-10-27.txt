

Görðum, 27. okt. 1851

Eg hefi mikið við þig núna að skrifa þér til þennan merkisdag þegar Domine fæddist 1777 á Stað í Aðalvík, þar sem allir kunnáttumenn eiga heima, enda áttu skilið að eg hafi mikið við þig. - Póstskipið kom 21.  m. Með því komu aðeins fréttir „Om Islands anliggender“, sem eg segi um það sama sem draugurinn um árið sagði við Guðrúnu Ósvífursdóttur, þegar hún riksaði útí Helgafellskirkju að biðjast fyrir í rökkrinu: Mikil tíðindi, Guðrún! Vér erum nú gjörðir jafnir þeim í Holstein með þeim mismun, að danskurinn segir: Íslendingar vita ei hvað þeir gjöra. Nú ætti einhver að svara mér líkt og Guðrún svaraði draugnum: Þegi þú, hinn armi! Því hver veitt, hvað úr þessum tíðindum kann að geta orðið? Ritgjörð eftir Repp þessu efni viðvíkjandi hefi eg lesið í Kh.póstinum, og þykir mér helzt að henni, að hún er ekki öllu meir en hálfsönn; að hún er nokkuð ertandi met eg minna.

Frami amtmanns Melsteðs og Þórðar frænda og niðurlæging sýslumanns Jóns Guðmundssonar og landfógeta Kristjánsens eru tíðindi, sem margt má um segja og margt er nú talað. Nokkrir geistlegir héngu í skaflinum, en svo kom Madvig með sína grammatik og forsvaraði hemþurnar, svo eg sé, að það er nógu gott að eiga hann að fyrir þá, sem ekki geta misst sínar hempur.

Annars frétti eg ekkert að utan, svo það lítur út sem nú sé kominn nokkurskonar stagnation. Öllum Íslendingum leið bærilega. Frá sonum þínum, Finni og Steingrími, fékk eg bréf. Sá fyrrnefndi ætlaði að taka practikum í haust og hverfa svo til Álaborgar til vorsins. Eg hefi lengi verið í huganum að gera hann að vorum sýslumanni, en nú er lítil von um það, þar eð V. Finsen hefir fengið embættið, og þykir mér hann ærið lítillátur, á svo góðum vegi, sem eg hélt hann Væri. En kannske hann ei heldur en aðrir ráði sínum næturstað. Og í raun réttri kalla eg skaða Finns bættan, þó hann verði annars staðar yfirvald en hér. - Innanlands er viðlíka tíðindalítið og utan lands frá. Veðráttan hefir nú lengi verið góð, en þótt votsöm. Allir nefndarmenn lifa hér í nánd nema Gunnarsen, áður kaupmaður í Keflavík, og presturinn á Reynivöllum, Stefán Stephensen, sem á að jarðast í dag (efter min direction). Gunnarsen dó í Reykjavík og er þar jarðaður uppá kostnað embættisbræðra sinna. Hann gat ekki naeth seinast vegna magnleysis í hálsinum til að svelgja. Sumir sögðu, að magnleysið hefði komið af drykkjuskap, og drykkjumaður var hann, en eg sem er nú gamall prestur og veit hvað margbreyttar leiðir liggja þó út þaðan, eg veit að bóndi dó hér á þessu ári, og var aldrei haldinn drykkjumaður, af sömu bilun. Og þegar eg um árið kenndi á Bessastöðum, fékk minn formaður mig til að þjónusta ekki mjög aldraða konu í Sviðholti, sem engu gat rennt niður, varð því ekki þjónustuð, og hún hafði drukkið vatn og blöndu, en ekki annað.

Þú veizt, að við höfum fengið nyjan rektor. Hann er föngulegur maður og eg held vænn í sér; hann þémr mig og allt (kannske konan þín kannist við þessa klausu). Hann hefir komið hér þrisvar, er ekki einasta stærri en eg, heldur nær því tvöfalt digrari, sem mér þykir hálfvegis óvirðing fyrir svo göfugan prófast sem eg er. - En á eg ekki að haetta þessu bulli? Jú, einasta verður þú samt að frétta, að okkur í Görðum líður rétt eins og áður. Öllu fer nokkuð aftur, sem eldist. Mamma er elzt, og svo er líklegt að hún sé hrumust, en eg veit ekki, hvort eg er mikið röskari, nema á fæti, því hún hefir veikan fót, en eg ekki nema veika mjöðm.

Já, um það politiska Vil eg ekki skrifa, og er eg þó mesti politikus, því eg hefi lært það í guðspjallinu, sem segir: Verið einfaldir sem dúfur og slægir sem höggormar. Og þó mér kynni að skjátla með hið seinna, þá skal eg passa hið fyrra ráðið. Og ef það bregzt, svo gríp eg til heilræða Gröndals sál: Gefðu duglega á kjaft, góðmennska gildir ekki. - Nú, hver einn verður að bjarga sér sem hann bezt getur, eins og að þjóna hver öðrum með þeirri gjöf, sem hann hefir Öðlazt.

Að magister G. Thomsen var hér í sumar í orlofsferð, líklega til móður sinnar, hefir þú máske frétt. Hann hefir, að mér þykir, degraderað þegar hann var áður legations sekreter í Bryssel með 3000 rd launum, en er nú cancellist ved de udenlandske departement med 800 rd gage. En hvað er betra en sjálfum likarP Hann sagði mér, að hann hefði óskað þessara skipta, og volenti non fit injuria, segið þið lögvitringarnir. En eg hefi nú ekki sömu meiningu, og yfirvegaðu nú, hvort eg, sem Kristján kjaftur vitnar um að sé juristi, eða þið, sem hann segir um að séuð laga juristar, hafi nú réttara fyrir sér í þessu efni. Með Öðrum orðum: Ætli að það sé óhult að segja: Volenti non fit injuria? Nei, mikið er eg búinn að pára og of mikið, geti þér ekki orðið það að neinu gamni í þínu myrkri. En raulaðu þá það sem Milton kvað: Skin þú himinljós því skærara í mér, og upplys andar krafta 0. s. frv. Nú, þetta er á enda. Konan mín, sem er farin að skrifa systur sinni, ber allar kveðjur, en þú getur nærri að þær eru einhvernveginn viðkvæmar, að minnsta kosti frá mömmu. Eg vorkenni ekki konunni að stíla þær forsvaranlega, því eg, sem þykist finna hvað feitt er á stykkinu, eg öfunda hana af því, hvað laglega hún stílar, rétt eins og hún sé dóttir móður sinnar og Hannesar gamla, sem brúkaði dönsku sletturnar í Kvöldvökunum.

Vor gamli landfógeti Gunnlögsen er nysigldur. Allir segja, að hann ætli að sækja um Múlasýslu, hann er þaðan ættaður. En hann vill líklega hafa eins fyrir það sín eftirlaun.


