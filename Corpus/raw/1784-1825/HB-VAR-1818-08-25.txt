Bessastöðum, 25. ág. 1818.

Góði bróðir!

BRÉF þitt með Thorst[einson] þakka eg þér hér með ástsamlegast. Honum lukkaðist að afhenda mér það einslega, eftir sem þú hafðir áskilið. Eg hljóp með það langa vega og fékk af því fullkomna vissu um það, sem mig hafði í meir en 2 ár sterklega grunað, en þó heiði eg, hefði eg haft fullkomna vissu, ekki verið að betla á þér eins og eg hef gjört, þar eg gat fengið það með öðru móti, þó það hefði verið verra og dýrara. Trúlega hef eg fylgt ósk þinni að þegja um þetta við allar manneskjur, og við Thorst. hei eg í þetta sinn ekki talað nema margir hafi heyrt til. Þó þetta sé nú mikið bágt, þá gengur þó yfir mig, hvað þú ert móðfallinn. Heiði skuld þín verið til jöfurs, varstu illa staddur. En þegar þetta er til prívatmanna, sér hvert barnið, að hér er lítið hættuspil. Mér þykir verst, að þú með þessari órósemi ford-jarfar heilsu þína, svo þegar þessar þínar kringumstæður batna, sem eg er viss um, að smásaman skeður, verður heilsa þin fyrir bý. Hefur ekki margur verið í skuld, þó hann hafi lítið haft nema handafla sinn, og þó komizt fram úr því með sparnaði (en það heyrir þar til). Þetta veit eg af eigin reynslu, og eg held enginn hafi giizt eins bláfátækur og Þorgrímur, og þó get [eg] ekki annað sagt en hann sé sem stendur skuldalaus, og höfum við nú 18 manns í heimili, þar af sjö ómaga, og hef eg þó ekki orð fyrir að vera góð hussholderske. Fullkomlega viss er eg um það, að þú lifir spart, en ekki get eg nú eiginlega getið því nærri, hvað til gengur af peningum þar hjá þeim, sem neyddir eru til að fylgja móðsins narraspili, sem eg veit þú forðast og kona þín ei minna. Viltu nú ekki, hezti bróðir, að eg segi móður minni frá, þó ei sé nema helmingnum af skuld þinni. Hún gæti þá kannske sent þér dálítið. Þó lítið sé, þá munar mann það þó smásaman. Hún gæti líka, helzt ef þér opnaðist vegur einhverntíma að koma hér, selt jörð sína handa þér. Eg hef ekki viljað breyta mót skipan þinni í að segja henni neitt hér um. Mig hefur langað til að segja Þorgr. frá svo sem helmingnum, og eg hefði bragðað það, hefði mér þótt hann nógu þagmáll, því hann gat nú gert þér meira til þénustu en móðir mín. Hefði hann vitað þetta, gat hann sent þér-'ídálítið af kjöti og kliffiski, sem þitt hús þó hefði dálítið munað og þú getað sparað með peninga, því hinsegin fisk hefðir þú ekki viljað. Segðu mér með póstskipinu, hvort eg má ekki segja Þorgr. frá svo sem helmingnum af skuld þinni, því þangað til eg hef leyfi þitt, þegi eg eins og fiskur, og segðu mér svo um leið, hvaða vara það væri, sem þú vildir eignast dálítið af. -- Það sé eg út, að betur lifðir þú sem sýslumaður í Árnessýslu en við það, sem þú hefur nú, og hús kynnir þú að fá á Eyrarbakka, sem líklega er að verða bráðum stór kaupstaður. F aktor Thorl. er nú í Skálholti og er ríkur orðinn og á þó mörg börn. Rangárvallasýsla hefur nú gjört sinn sýslumann sterkríkan, svo hann mokar nú fé saman. Þó eg segi nú þetta að gamni mínu, hugsa eg varla til þú sækir um sýslu. Þeir segja, að amtm. fyrir norðan gjörist nú lasinn, og þá kvað hann feikilega digur orðinn, og halda margir guð muni senn taka við honum. Margir uppástóðu hér í vor fyrst, að þú mundir fá hnossið amtm. Eg trúði því aldrei, en Þorgr. var á báðum áttum og var búinn að hugsa að láta þig fá kú væna og hey handa henni að borða, og búinn var hann að láta taka upp helmingi meiri mó en hann sjálfur þurfti, sem þú áttir að fá, ef þú hefðir nýta viljað, en þó sagði hann þetta engum nema mér. Það þú nefnir um móður mína, við gjörum við hana eins og Við getum, en ekki get eg lofað því að gjöra hana ánægða. Eg tók í vor stúlku til að þjóna henni og stunda hana, sem gjörir það mikið vel og er mikið þæg og meinlaus, en ekki þarftu nú að búast við, ef eg dey, að móðir mín verði lengi hér hjá Þorgr., og eg hef sterkan grun um, að þetta skeður áður fá ár umliðin, því eg held eg gæti nú sagt þér með nokkurnveginn vissu, hvað mér verður að bana - eins og það, að eg á eftir stutt að lifa -- ekki svo meint, að mig angri það, því fengið hef eg nóg. - Lifðu nú sæll og hertu upp hugann. Láttu það ekki sannast, að þú herir verr þetta þitt létta mótlæti en eg mitt þunga og langa, eg meina það sem þú skrifar mér með Th[0rsteinson] . En heilsubrest þinn sárvorkenni eg þér, úr hinu raknar smásaman. Þú ert saman við lukkumaður, því þú átt beztu konu, sem er þúsund sinnum meira vert en þetta, sem þú setur mest fyrir þig. Þú ert elskaður af öllum góðum mönnum, sem þig þekkja. Þetta getur og líklega verður þér að haldi, ef á liggur, og þetta er þá sætur ávöxtur dugnaðar þíns og ráðvendni. Gætir þú oftar sent mér pistil á laun, held eg það væri bezt að senda Scheving doktor það, þar er maður sem má líða upp á, eða þá sr. Á. Helgason, hann verður hér og svo í vetur. Vertu sæll, kysstu fyrir mig konu þína og börn innilega. Þinnar bróðurdyggðar heittelskandi systir

Ingibjörg Jónsdóttir.


