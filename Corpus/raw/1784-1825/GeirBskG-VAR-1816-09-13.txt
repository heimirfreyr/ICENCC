

Reykjavík, 13. sept. 1816

Stiftarntmanni og mér fór sem oftar, að við urðum strandarglópar með Eyrarbakkaskipi, sem skrapp út morguninn sama og bréf okkar komu þangað um kvöldið. Nú bar svo við, að stíftamtmaður veitti Sigurði mínum Hallgrímssyni Ólafsvallaprestakall, og fer hann nú norður snöggva ferð að finna fólk sitt þar. Með honum ræð eg nú af að senda þessa afglapa seðla, þar eg gjöri mér í hugarlund, að enn nú muni einhver skúta eftir fyrir norðan af þeim, sem eiga að taka þar slátur. Meðal þeirra er pistillinn til kansellísins áhrærandi Magnús frænda og Barnalærdóms skortinn, sem eg hér með að nýju gef þér hals og haands rétt yfir, og undir eins fel hann þér á hendur til alls hins bezta. Ef eg skrifaði öðrum um þetta efni, gjörði eg sjálfsagt langan afsökunarsermon um mæðu, fyrirhöfn etc., en eg man, að eg skrifa þér og sleppi því. Kært væri mér og, ef þú renndir auga þínu við tækifæri yfir í kansellíið og legðir merki til, hvernig það tekur í sakir okkar konferensráðs Thorarensens. Eg hef nú fast ákvarðað að fylgja þínum ráðum og verja skarðið með oddi og axarhömrum (vel að skilja af þeim, sem mér er hæft að brúka) meðan eg Vinnst til. En nú sé eg, að eg er lítt fær að eiga við slíka tvo jötna í einu, nema eg njóti þíns fulltingis.

Nymæli eru engin. Seinni partur sumarsins sérílagi góður, svo eg hygg, að þó grasvöXtur væri lítill, hafi flestir hér í nánd fengið vel verkað hey fyrir skepnur sínar nokkurn veginn til hlítar. Afli rétt góður sem stendur af smáýsu. Kommissíonsdómurinn í Meðallands strandinu er enn ekki auglýstur, en svo segir mér hugur um, að prestar mínir að minnsta kosti ekki

muni mæta hörðum álögum. Þinn á meðan til Vinnst

Geir Vídalín.


