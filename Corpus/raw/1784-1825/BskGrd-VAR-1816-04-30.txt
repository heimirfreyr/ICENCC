

Breiðholti, 30. apríl 1816

Nýlega heim kominn úr minni útlegð og hrakningum frá Heródes til Pílatus á þessum vetri, sit eg nú heima og frétti póstskipið þá og þegar ferðbúið héðan aftur, ætla því ei seinna betra að setjast við skriftir til kunningja þar ytra, og svo ert þú sá fyrsti. Þetta skal lokka út af þér bréf með seinni skipunum í sumar. - Innilega þökk fyrir þitt elskulega tilskrif með póstinum, margt er gott í því, en meðal þess alls fékk mest á mig þessi þánki: Gid det maatte berolige vedkommende, saa de nu fik tid til at tænke paa noget vigtigere. En þegar eg hugsa mig um, hvers vegna þetta öðrum sannindum framar, sem þar eru, skyldi svo sem slá mig utan undir, svo veit eg það ekki sjálfur, nema ef það er af því, að bænin er svo einföld, en þankinn stór; það er eins og það sé líkt þessu hjá Hómer: Patroclus er dauður og Hektor kominn í herklæði þín. Það annað, sem eg og svo finn orsök til þessarar tilfinningar hjá mér, er máske þetta, að eg þykist hafa orðið var við hjá flestum studia inania. Þeir sýnast gera bezt, sem áþekkt þeim spönsku á 18. öldinni sofa. En máske eg dæmi svo af því eg er svo mikið fyrir að sofa. _ Nú skal eg ekki tefja lengur við þennan þanka, kemst svo líklega illa frá að resonnera langt í þessum tón, og þá er betra ógjört. - Nú hefir vetur verið kaldur og illur hjá oss og fénaður fækkað hjá mörgum; ekki komst eg heldur aldeilis frá því áfalli; þó er minn missir ekki töluverður. Eg hefi gengið á milli góðbúanna í vetur, milli verið í Reykjavík og látizt segja til tveimur í latínu og þess háttar og þremur í reikningi og skrift; milli í Viðey til að rannsaka studia piltanna þar, og milli heima; þetta geri eg ekki oftar, því auk þess að mér finnst sannmæli: Hvar fer betur um mann en heima, svo er ekki mikilla framfara von af unglingum, þegar þessi intervalla institutionis koma innan um, því otia eru svo sæt. _ - - Eins hefir það gengið og þú gazt til með landfógetann. Hann hefir í öllu látið sér umhugað að sýna mér sérdeilis góðvild og rausn; alltaf hefi eg haldið mikið af honum fyrir gáfur hans og höfðingsskap, og eg finn með mér löngun til að sýna í verki, að eg sé ekki tilfinningarlaus við þessa hans góðvild við mig, en ekki get eg svo þekkt hann sem eg vildi til þess að njóta vinskapar fullu unaðsemda, þar sem hann á hlutinn að, það er að skilja, við getum ei orðið af þessari orsök svo sem einn maður; vísast er nú að eg sé meir skuld í þessu en hann. Þú þekkir okkur báða og getur nú um það dæmt, hvernig muni á pökkum standa. - Til fullkomins vinskapar þarf, að hver trúi öðrum eins og sjálfum sér, og hversu fáir eru ei, sem vogi þetta eða eigi það skilið. Sumir geta ei verið vinir þeirra, sem þeir sjá eitthvað ófullkomið hjá, og við nákvæman kunnugleika mun það þó finnast eitthvað hjá flestum, og sumir eru svo lyndir, að þeir hafa gaman af erta mest vini sína, og sumir þola það ekki. Vinskapurinn er ekki svo auðgerður, þegar maður fer að eldast, en það þykist eg finna, að sá sem varað hefir nokkra stund, grópast meir og meir með aldri. Eg vænti að aldurinn geri það að verkum að festa tilfinningar eins og hann festir fluida corporis. - Það er satt, eg skilaði kveðju þinni til frúarinnar og fröken Stephensen, og henni var vel tekið. Sú seinni lézt vera mikið vantrúuð, en þegar eg bauðst til að sýna henni svart á hvítu, svo vildi hún heldur trúa en sjá, og svo urðum við ásátt um það. Þú berð undir mig, hvað straff eg vildi ákveða fyrir þann, sem slaðrar mikið og ýkir; eg má nú fyrst excipera, því hér kem eg í nánd við jus, og eg trúi að criminalen sé sá torveldasti partur af þeirri speki. Í Móses lögum veit ekki til að gert sé ráð fyrir slíku, og guðspjöllin nefna það ekki. Þú hefir stungið uppá að straffa þess háttar lesti með þvingaðri þögn, og eg held það megi vera. En er hitt ekki eins gott að lofa þeim að mæða sig til forgefins, því mig minnir að enginn, sem þekkir til slíkra manna, sé vanur að trúa þeim, og það má vera ljótt böl, viðlíka eins og straff Danai dætra. - Hvað regeringin vildi bæta við, sem á að sjá um að öllum sé óhult, veit eg ekki, þó sýndist mér gott á þeim mönnum væri auðkenni vegna þeirra, sem ekki þekkja þá, hafi náttúran ei tekið af mönnum ómak og sett á þá auðkenni viðlíka og drottinn á Kain. - Ekki er úti allur sálmur með Viðeyna enn, það er nýbúið að bjóða hana upp, og varð hæsta boð 11.150 rbd. NV. Merkt hefi eg á justitsr., að hann mundi ei innstilla til approbationar, segja þar hjá, að boðið sé nokkurnveginn antakanlegt, en uppboðið sé, ómark vegna þess að í auktions skilmála var sett, að etatsr. ætti forkaupsrétt og ábúðarrétt fyrir sig og frú. Justitsr. kom ei fyrr en allt var um garð gengið, en assessor gerði strax amtsins vegna indsigelse mót þessum skilmála, er ekki var gegnt. Hér um mætti að eg held mikið tala, og eg er hræddur um að einhver hafi viljað gera etatsr. of vel til, því án þess að setja slíkt í skilmálann hefði Kammerið líklega eftirlátið hið fyrra, og hið seinna mun Stephensen ekki vilja, eignist annar eyna. - Eg held eg láti þér duga þetta um sinn, ekki meiri regla en á því er. Væri nokkuð til í því þú værir þá og þegar orðinn prófessor, svo ættir þú hjartanlega gratulation af mér, en hún bíður til þess eg fae Vissu um það. Kona mín biður að heilsa þér, og vertu er: i guðs friði.

7. ág. 1816.

- _ - Eg gríp strax í þann strenginn að láta þig vita, eins og til mælist í bréfi þínu, hver sá þanki var, sem fékk mikið á mig í því bréfi, sem sendir mér með póstskipinu, jafnvel þó mig minni, að eg í svari mínu uppá það hefði að minnsta kosti hér um bil sagt þér hann. Þú stilaðir svona: „Vidöe, Vatnsend og Klepp Thernöe skal nu sættes til auction, jeg önsker dette maatte tjene vedkommende til beroligelse, saa at de nu fik tid til að tænke paa noget vigtigere.“ Þegar þú ber nú þetta saman við það, sem eg skrifaði þér, svo sérðu hvernig eg hefi skilið þig og hvort mér hefir orðið það, sem þú lætur þig merkja með. Þín digression við það tækifæri, Viðvíkjandi meiningum fólks um þína kænsku, læt eg passera, einasta vil eg segja þér núna, án þess þó eg vilji verja hana pro summis inn philos.honoribus,og allra sízt á móti þér. Eg játa þar að auki um mig, að eg er fusker í því að þekkja manneskjur. Eg held þú sért kænn í því að varast hrekki náungans og fela fyrir honum það sem hugsar gæti einhverjum orðið að meini, og lætur jafnvel merkja á þér, að þú vitir meir en segir, 9: uvilkaarlig, því af náttúrunni er þér ekki lagið að brúka þessa kænsku, heldur munu kringumstæður þínar hafa gert þér þetta að nauðsyn; það ræð eg af því, hvað þú ert hreinskilinn og einlægur við þá af vinum þínum, sem þú heldur óhætt að segja allt sem í brjóstinu byr. -- Ekki ætla eg að lýsa þér í fleirum greinum, því eg býst við þér þyki nóg komið, og máske ei rétt til getið. En það má eg segja þér, að stundum í fyrra sumar þóttist eg sjá á andliti þínu, þegar talaðir við vissan mann, að batzt fyrir fullan og lézt merkja, að langtum meira vissir en sagðir, og það gefur fólki meiningar um eitthvað líkt kænsku. Þetta er annað merki, sem eg hefi til þess, að þú af náttúrunni sért ekki fullkominn politicus - nei, nú hætti eg. - --

Svo eg segi þér þó nokkuð af sjálfum mér - viðlíka ánægður og áður - skuldugri samt, 0: circa 300 rbd. Það á eg að þakka húsinu sem byggði, og svo nokkrum óhöppum, t. d. fiskileysi, nokkrum missi af fé og hrossum, kálgarði, sem eg lét hér gera í vor etc. Landfógetinn og eg erum að verða samrýndari meir og meir, hann er mikið góður við mig. Í Viðey er eg í mestu náð ~ og eg held aldrei eins hátt uppskrifaður. Frúin fékk mig oft til að heimsækja sig í vetur, og þaðan mun það komið. _ --

Þú ert að berjast við höndlunar stríðið eins og hlutaðeigendur hafa barizt hver á móti öðrum, þó það sé nokkuð ólíkt; mér skilst, að hér hafi allir slegið í vindinn og allt verði við hið gamla, nema hvað nýr sigur danskra kaupmanna mun gera þá enn ráðríkari eftir en áður, því þó nú væri ályktað, að licencer skyldu seljast þeim er vildu, og þó ei nema vissar vörur flytji og með háum tolli, svo er hægt að koma í veg fyrir, að þeir ábatist á ferðum sínum, og jafnvel hægt þeim í Khöfn residerandi grosserum að leggja óþrjótandi hindranir í veg fyrir þá. Svona mun það oftast fara, þegar menn hafa interesse fyrir augum í öllu. Ekki er eg maður til að dæma um, hvort meira höndlunarfrelsi en hér er nú yrði gagnlegt, en hitt þykist eg sjá fyrir víst, að réttvísinnar boð talar fyrir fullu frelsi í þessum capitula, því hvað er billegra en að eg megi kaupa hvar sem eg vil, það sem eg vil, og selja eins? Er ómögulegt fyrir stater að láta rétt gilda fyrir interesse? Þetta heimta menn af individer. Látum illt í bráð leiða af þessu frelsi í stater. Svo gengur það til hjá individer, að sjálfræði þeirra misbrúkað kemur þeim í koll, en ekki færi betur, ef það væri burtu. Eins vil eg, að hver stat áliti mest vert, að rétturinn fengi framgang, hvað sem gagninu liði. Mönnum tekst að komast hvað það snertir fljótt á rétta leið, svo er þeim annt um það allflestum, og því vil eg stjórnin láti það vera, en framfylgi réttvísinni, því ekkert held eg sé betra en stjórna yfir réttvísum undirsátum, og þeir fást ei þar sem stjórninni er mest hugað um gagnið. Það er líka miklu auðveldara að sjá hið rétta en hið gagnlega, nema menn aðeins líti á hið næsta; einkum ætti það að vera á vorum dögum, þar lögspeki er komin á svo háa tröppu, sem guð og menn vita. Og hér hefi eg ritningargrein, sem á vel við efnið. Leitið fyrst guðs ríkis og réttlætis, og svo munuð þér fá í viðbót gagnið - finnir þú ei í þinni biblíu greinina með þessum orðum, svo hefi eg eins og sra G. sál. í Odda höfuðtextann mér til forsvars - og þú munt hafa kennt mér pereat mundus, fiat justitia - þar sér þú, á hverri meiningu eg er viðvíkjandi höndlunar stríðinu, en frá því leiði eg minn hest að skera úr því, hvað gagnlegast er fyrir vort land, og þá ei síður frá hinu, hvað bezt sé fyrir staten. - Nú er eg kominn að þrotum með bréfsefnið og ergo kveð þig innilegast og skila kveðju frá konu minni. Þinn vinur

Á. Helgason.

Eg verð að segja þér það í frétta nafni, að Einar bróðir minn siglir héðan frá landi nú til að nema eitthvað, sem honum gæti orðið að gagni með tíma og hentugleikum. Rask minum er hann einkum eftir aftali gömlu og nyju sendur, en skyldi hans missa við, því fyrir öllu gerir bókin ráð, svo Vísa eg honum á þig í mögulegum nauðsynjum, og bið þig að gefa leyfi til þess. En einkis mun hann leita nema á liggi, því hann er líkur mér, sem heldur vil, ef eg treysti mér, gefa en biðja, að undanteknu því, þegar biðja skal þig og fáa aðra sodales. Vale! Vale!


