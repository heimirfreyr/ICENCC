

Reykjavík, 10. sept. 1821

Samstundis meðtekíð elskulegt tilskrif þakka eg þér hjartanlega. Mikill starfsmaður ertu, svo rösklega sem þú svipast um í embættinu, að fá þó tíma til að privatisera. Satt sagðir þú, andinn hefir verið með þér, þegar þú lystir sálusorgaranum. Mest hló eg samt að, svo hjartanlega naivt sem allt er, þessu: Eg ætla að reyna til að ná í lagðinn, því það svarar til guðspjallsíns: Í sauðaklæðum, innra úlfur, og að þessu hjá honum: Mér er farið að förlast með minni. En þó þú náir í lagðinn, svo verður skinnið og sinnið sama. Að maðurinn sé ekki sami ytra og innra altíð, er svo margreynt, en hvort er það nú innri maðurinn, sem kemur fram, þegar undirsátum er skrifað? Má það ei reiknast til ens ytra? Það er mín meining. Innri maðurinn heldur sig heima og á þar að þekkjast, ekki á hálfum heilum degi, heldur ári og þar yfir. - Sá póstur í þínu bréfi kom mér annars ekki óvart, því nærri því ótrúlegs bréfs hefi eg frétt til frá sömu hendi til nátengdrar ekkju, sem sýndist matroslegt. Eg sé þú hefir ei fengið bréf frá mér, sem fór með Hannesi nokkrum vestur á leið; í því hafði eg minnzt á eitt og annað tíðinda héðan. Siðan hefir lítið við bætzt. Skip hafa komið með timbur síðan, og seinast eitt frá Lillesand í Noreg. Sama segir, að 3 önnur norsk hafi fengið passa hingað hjá því háloflega. Af einberri elsku til landsins og náungans vilja ei kaupmenn hér leyfa að flytja farminn í land, en banna ekki að handla á sjó. Eg sagði nokkrum þeirra, að eg ætti með jörð nálægt Reykjavík, og væri þeim norsku velkomið að leggja þar upp, sem hvorki þeir né övrigheden (forláttul) mundi geta bannað; svo mætti líklega hver sem Vildi flytja þaðan sjó og landveg það sem fengi, en borga á sjó og accordera. Hvernig þetta mál fer, er hálfséð enn. - _-

Faber, þú þekkir hann, er kallaður hér fugla-Faber. Hann hefir klagað fyrir amtinu Þorstein nokkurn Hreinsson, kona þin þekkir hann, fyrir attenterað dráp á ferðinni til lands úr Vestmannaeyjum, og þó hann einasta sannleikans vegna, en ekki til að fá bætur fyrir harðleikni Íslendinga við sig, sem hann hátíðlega lofar sem videnskabsmand að gjalda þeim. Þú getur nærri, á hverju þeir muni eiga von. Landfóg. er líklegur til að senda þér copíu af þeirri notarialforskning, sem honum var skipað að taka af hans framburði. Mest blæddi mér í augu, þegar F. þakkaði það yfirburðum krafta sinna, að Þorsteinn kastaði honum ekki útbyrðis, því ekki litur hann svo út, og má hafa mikla leynda kosti, ef sterkur er.

Nú hætti eg _ lofa öllu góðu i tilliti til þess senda hests og skrifa nær sem fæ ferð aftur. - Það er satt, eg hefi ekkert frétt af þér nema það sem þú skrifar síðan vestur fór. Þar af mun óhætt að álykta, að þú sért skikkanlegur maður. En nokkuð get eg sagt þér af mér. Fólk suður um nes væntir mín á hverri stundu í visitatíu, og heyri eg sagt að allir, sem skræðu hafa af lærdómsbókum, séu nú farnir lesa upp og læra smáa stílinn, sem ei kunnu áður. Eg vildi heiðingjar í minni sókn vildu fara og gera slíkt hið sama. - Verið þið nú sæl og blessuð. Þó eg sé ekki heima, skila eg hjartanlegri kveðju frá konu minni, en er ætíð

þinn vin

Á. Helgason.


