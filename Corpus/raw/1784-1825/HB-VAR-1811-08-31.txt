Klaustrinu, 31. ágúst 1811.

Bezti bróðir!

FYRIR þitt góða bréf með hr. kaupmanni Petræus áttu að hafa guðs ást og góðar þakkir. Fréttir allar, sem hér eru að fá, skrifar mad. R. þér, eg geng því fram hjá þeim. Lambskinnin, sem þú nefndir, fylgja hér með í pakkveti. Eg er hrædd um þú getir ekki haft gagn af þeim. Það stærra held eg sé of loðið. Segðu mér, hvort þú hefur getað brúkað þau. Eg skal þá síðar skaffa þér fleiri, ef þú vilt og eg verð ekki dauð. Ómögulegt er að fá íslenzk lamhskinn öðruvísi en svört á lagðinn og grá niðrí eins og þú manst. Eg lét líka í böggulínn yrðlings skinn, ef þú kynnir geta notað þau til einhvers. Upp á anvisning þína hefur móðir mín betalað Petræus, 100 rd. Meira hafði hún ekki, sem hún gat misst. Þó hún hefði haft lítið eitt af heilum peningum, hefði Petræus víst sett þá niður, því engum manni gaf hann meira fyrir sp[esíu] en fjóra banca, eða þá Vörur að því skapi, en sp. kostar, að þeir segja, 8 rd. í Höfn. Heldur ekki þorði hún að senda þær, þar milliferðin er svo óviss.- Heyrt hef eg kvisað að a[mtmaður] fyrir n[0rðan] sé svo sem ferðugur að segja af sér, hvað sett er í því læt eg ósagt. Þeir bæta því og við, að hann ætli að stinga upp á kammersekretera Briem til að vera sinn eftirmaður. Fegin hefði móðir mín orðið, hefðir þú fengið assessoratið, því það brauð er eitt hið hægasta og bezta hér. -- Nú byrj a eg að segja þér frá ástandi mínu. Þegar eg skrifaði þér með Sívertsens skipi, hafði eg aldrei talað við Þ[orgrím] frá því eg fekk bréf þitt með Thorarensen, svo eg gat lítið sagt þér. Skömmu þar eftir kom Þ., og þá hafði móðir min góð orð um að vera ekki mótpartur hans, ef sigldi og kæmist vel út af þeim tour, og í það minnsta fullkomnaðist í konst sinni og reyndi til að læra að gjöra við úr, sem honum og kynni verða gagn, þar enginn hér er því vaxinn. Þetta sýndist mér gott ráð, því víst er það, að fáa sína líka á Þ. með hugvit og gáfur, sem til þeirra þéna. Þetta vildi Þ. líka og það átti að gilda. En í millitíð komst gamli fóstri að þessu og taldi móður m. til 'að gefa Þ. , hreint afsvar, sagði hann mundi verða forþénustulaus -- með fleiru. Þó fann hann Þorgr. ekki sjálfum neitt til, heldur móður hans, gekk svo frá öllu aftur og þóttist hvergi nærri koma (ofur líkt Árna Slettilöpp) og þrætti við móður mína, að hann ekki hefði sagt neitt soddan, -- hann hefur ekki munað það, karlinn. Nokkuð var það, móðir mín sagði Þ. hreint af, einungis fyrir hans umtölur. Mikið vel getur skeð, að Þ. komi í haust til Hafnar, þó veit eg það ekki til vissu. Þó held eg hann verði ei tilbúinn með P[etræus], það er líka vel dýrt, það verður þá líklega með Clausen eða Thomsen, en sá seinni er ekki kominn ennþá, og því verður hann líklega seint tilbúinn. Skyldi nú svo fara, að Þ. kæmi, get eg ekki látið vera að biðja þig, bezti bróðir, að liðsinna Þ. í öllu, sem þú getur og hann þarf með. Ekki ætlast eg til að þú Ieggir af við hann, því eg veit hvað kassa þínum líður, einasta ráðleggja honum og hlynna að honum, sem nú kemur ókunnugur og á engan að. Þér þykir undarlegt, að eg bið um slíkt. En eg veit, hvað þú vildir segja. Mér þykir meiri sómi fyrir mig að vera Þ. vel, þó við skildum nú, en að vera ein af lakara meðalsortinni, það er þeim, sem bak eftir hæða og lasta sína fyrri kærasta fyrir enga aðra sök en þeir tóku feil, nefnilega álitu þær betri en þær voru. Yrði af þessu, gætir þú þekkt Þ. og sagt mér þína meining. Reynist það nú, að hann hagi sér illa eða fyrir sé að sjá, að hann verði forþénustulaus, þá skal eg aldrei ganga þann veg, þó allir leyfi. Í mótsettu tilfelli á eg bágt með að yfirgefa hann, fyrst hann er svo fastheldinn og tryggur við mig, og þá held eg móður minni líkaði það ekki illa. - Eg er að sönnu ósvífin að auka þér mæðu þessa, en hvað átti eg að segja. Mér ríður velferð mín á að flana ekki að þessu, og á'bréfum þínum varð eg ekki klár. Það sem okkur Þorgrími hefur brotizt á milli er, eins og eg hef áður sagt þér, að hann hefur leitt hjá sér að fylgja ráðum mínum, sem ekki voru honum óholl. En Víst fylgir hann þínum ráðum og herra Thorsteinsens, sem honum er mikið vel við. Eg sló eitt skipti upp á kals við Þorgrím, hvort hann ei mundi geta tekið D[anskt] examen, svo hann heiði eitthvað, þó hitt slægi feil. Ekki þótti honum það gott ráð. Ég sagði honum, að það hefði Briem gjört, sem í fyrstu sigldi til að verða Billedhugger. Við slepptum svo því tali. Hjálpaðu nú ef getur. Eg skal hetala þér, þegar eg get. - Líka þess vegna réði móðir mín Þ. til að sigla, til að losa hann þaðan, sem hann nú er, og fyrir hamingju skuld, ef þér líkar við hann, þá teldu hann af að fara þangað aftur við innkomu sína eða fáist meira við lærisveininn. - Komi Þ. ekki, því þetta veit eg ei til vissu, eða reynist hann ekki ordentlegur og velþenkj andi maður og leggi sig ekki eftir að Íullkomnast eða fara að ykkar ráðum, þá hið eg þig ekkert gott fyrir hann, - það segi eg honum áður hann fer w, en eg held til þess komi ekki. Það sem eg óttast fyrir er, að hann verði of opinskár, því það er bezt í hófi, og að hann verði ekki nógu framsýnu í peningasökum. Líka er eg hrædd um, að hann hafi illt af, ef hann umgengst þá, sem væru of miklir selskapshræður. Af því eg býst við að skrifa þér, ef Thomsen kemur, hætti eg í þetta sinn. Lifðu þá vel, bezti bróðir, og gleymdu ekki þinni eigin Ingib. Jónsdóttur.


