

Reykjavík, að kvöldi þess 19. okt. 1811

Nú segist langi Tumás vera búinn að öllu, og hlýt eg að trúa honum til þess, jafnvel þótt eg hafi von að dragast kynni úr hömlu til morguns. - Eg hef annars um sinn fátt að prenta þér, bezti vin, því um Gröndal okkar hef eg ekki öðru við að bæta en því, að hann er í öllu tilliti í betrun. Þungt er það, skyldi sú frétt sönn, sem berst mér í dag að norðan, að hann allareiðu nú skyldi vera entlediget, og skil eg varla hvað því veldur. Sjúkdómur hans er að sönnu langur og þungur. Þó er hann í betrun, og skyldi hann án dóms og laga removerast fyrir að hafa nauðugur verið til staðar á stiftskontoirinu meðan Jörgensen ríkti, meir fyrir að varðveita gömul plögg en að expedera hans Fias, þá er það mikið, mikið þungt, meðan ekki allar þar að rennandi kildur eru tilbærilega undirsöktar. Trúðu mér, þær eru slæmar og blautar. - En hafi jöfur befalað svo, þá mun bezt að þegja, og þykist eg þá sjá mína sæng upp búna. - Klog hefur gefið gott attest um betrun hans. En hvað stiftskontoret hefur forestillt, er mér sem vera ber liber clausus.

Pólitískt nýtt er hér nú ekkert, því smáfelldar greiir telur maður varla. Þó segir mér svo hugur um, að enn nú verði nokkuð að bíða til þess að allir segi: Þessir þrír eru eitt.

Af kommentairen yfir hreppstjóra instrux hefði eg sent þér 1 ex., þótt eg hefði átt að gefa við því mínar seinustu buxur, en það stendur enn í burðarliðnum - eg veit ekki hvers vegna. Leitazt hef eg við að fá þau örk, sem þrykkt eru, og hefur það ekki lukkazt. Annars er mér sagt, að þessi bók sé merk í mörgu. Um Hookers piesa getur Símonsen gefið þér beztu upplýsingu. Eg óttast að hann gefi sensation ef hann kemst í ykkar publicum.

Þegar eg er nú búinn að koma Thomsens dreka frá mér og nokkru af innanlands pistlum, sem safnazt hafa að mér um hríð, ætla eg að reyna hvort eg veit að snúa þeim Lúkas og Jóni á. vort mál, og er mér þó bágt við að fást, því öllgóð subsidia vanta. En hvað kemur þá út af því? Þegar eg dey, stelur einhver konseptinu, sem ekki hefur vit á því, því að láta prenta það á Leirárg. við Leirá er ekki mögulegt, ekki heldur ómaks vert.

Nú ekki meira! Kveðju guðs og

Geirs þíns.


