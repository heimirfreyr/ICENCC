

[Geir biskup til Bjarna Þorsteinssonar]

Reykjavík, 7. maí 1822

Meðtaktu hér með mitt innilegasta ástarþakklæti fyrir þitt þér líka bréf af 26. næstl. með Hjaltalín. Eg heyri sagt, að hann sé nú ferðbúinn héðan, og verð eg því að fara að tína eitthvð saman til svars upp á það, en þú mátt trúa mér, að það verður og svo samtíningur.

Um veðuráttufaríð er það skjótast yfir að fara, að eins grimmur og hryssingslegur veturinn var, eins æskilegt og indælt hefur vorið verið allt til þessa, svo að hér er allareiðu farið að grænka í mýrum. Aflinn kom seint, en síðan páska hefur hann verið mikið góður og fiskur gengið svo grunnt sem eg man fá dæmi til. Hér á Nesi er kominn Sja hundraða hlutur og líkt því á Álftanesi, í Njarðvíkum frá 80~260, í Þorlákshöfn 500, en minna á Eyrarbakka, og lítill afli úr Landeyjum, því þar hefur sjaldan á sjó gefið. Úr Vestmanneyjum hefur ekkert frétzt síðan í haust. Ferjubátur týndist á Dyrhólaósi, og drukknaði þar sonur og dótturmaður Vigfúsar gamla Schevings á Helium, en drengur, sem var sá þriðji, komst af. Tólfæringur týndist í Þorlákshöfn á rúmsjó, tók ólag út alla mennina, varð átta bjargað af skipum, sem í nánd voru, en fjórir drukknuðu. Í Njarðvíkum korn stórfiskur upp hjá skipi, sem var að taka net sín, og sló með sporðinum á skut þess, svo að því hvolfdi. Týndust þar þrír menn, en tveimur varð bjargað. Lágu svo netin í sjónum nokkum tíma, til sýslumaður gjörði ráðstöfun fyrir að taka þau upp. En þegar báturinn, sem sendur var að taka þau, fór að draga inn trossuna, komu upp rétt hjá honum tveir stórfiskar, sýndist honum þá ráðlegast að sleppa netunum og taka til ára, en fiskar þessir eltu hann allt upp undir land. Hef eg samt ekki heyrt, að vart hafi orðið við þá síðan. - Kerling madame Scheel er dauð fyrir skemmstu, og karlinn Scheel liggur rúmfastur í fótaVeiki. Torfi minn hefur verið mikið heilsuveikur í vetur af ýmsum innanmeinum, og i næstliðnar 6 vikur legið aldeilis rúmfastur. Lét eg nú sækja hann í gær, konu hans og barn þeirra, og troða þeim hér inn í grenið, svo landfysikus ætti hægra með að leita honum líknar, ef þess verður auðið. Bréf fékk eg í gær frá tengdaföður þínum, leið þar þá öllu vel.

Málaferli eru hér fá, en slæm þau sem eru. Ungur maður í Kjós hefur átt barn við systur sinni, og annar undir Eyjafjöllum við hálfsystur konu sinnar, sem síðan er dauð. Nú man eg ekki meira af innanlandsfréttum, því að Klausturgrána yrði fótaskortur á dögunum sýnist ekki í fréttir færandi, einkum þar hann endurskapaði sig sjálfur, sem fáum er þó unnt á þessum tímum.

Á sumardaginn fyrsta kom Frantzen frá Höfn með jakt, sem Sivertsen á. Hafði hann verið 18 daga í sjó. Voru þegar hann fór ýmsir Íslandsfarar að girða sig, en þó er enginn þeirra hér kominn. Fréttir, sem hann færði, veit eg landf[ógeti] skrifar þér, og verða þær því ekki ætilegar, þegar eg fer að kokka nýja súpu upp á þær. Hann er og að leitast við að prakka út avisere til þín, en eg veit ekki, hvernig honum tekst það. Vetur enginn í Danmörk og Noregi allt fram í marz, og kvarta norskir mikið undan því vegna ferðalagsins. Í desember voru ýmsar jurtir í blóma í Sjálandi, en hverjar, það man eg ekki, því milli okkar að segja er eg þeim ekki rétt kunnugur. En í marz skrifar próf. Magnússen mér, að vetur hafi komið þar alskapaður. Stormur hafði komið í jyllandi og eyjunum í vetur, en eg man nú ekki nær, og gjörði hann mikinn skaða bæði á húsum, trjám og skipum. Mér skilst og, sem þessi sami orkan hafi gjört vart við sig í norðanverðu Þýzkalandi, Englandi etc., því um það leyti urðu þar og í Kattegati miklir skipskaðar.

Frá mági þínum jóni mínum Finsen veit eg ekki nema að hann er orðinn kansellisecreter. En hvort hann er kominn aftur frá Jyllandi veit eg ekki. General auditeur Bornemann orðinn justitiarius í hæstarétti og Aagesen úr kans. orðinn aftur general auditeur. Stiftamtmaður Kofoed í Ribe dæmdur í slaveriet fyrir einhvers lags kassemangel, próf. Magnússen giftur. Úrnir okkar legið veikur í sjúkdómi, sem við hoffet heitir rosenfeber, en með oss heimakoma, var þó nú farið að batna. Sagan segir, að jötunninn G[. . . .  ætli að eiga dóttur hans, og kenni eg í sannleika í brjósti um hana. Rússar segjast tilbúnir að rjúka í skegg á soldáni, en Jón boli, Væntanlega af eintómis guðhræðslu, vill ekki að hann sé hárreittur. En meira um allt þetta færðu í Aviseren, sem eg heyri, að stiftamtmaður ætli að senda þér. Ætla eg því að hætta við að þvaðra um utanlands fréttirnar og víkja mér til þíns góða bréfs. Fái eg fjúk ef eg veit hvað skilja á við begravelsesbreve i forordning af 1800, nema það sé leyfi að láta sig urða í holtum og hörgum, eins og eg veit að sumir hafa sótt um og fengið, því ekki ætla eg kóngsleyfi þurfi til að láta dysja sig að annarri en sinni sóknarkirkju, ef hún og klerkur þar einskis í missir. Man eg að sönnu, að eg heyrði um getið, að þegar væri flutt fram hjá fleiri kirkjum, þá ætti að borga legkaup til hverrar þeirra, en ekki veit eg nein lög fyrir því. - Vel er það, að greyið sira Ásgrímur er sættur við maddame Hjaltalín, því nóg mun hann hafa um sinn að gegna þeirri skammarlegu klögun Guðlaugsens, og kann eg þér allar góðar þakkir fyrir, að þú vilt eiga bezta þátt að, að ekki troði hann á háls karlskriflinu. Og feginn hefði eg gripið þann veg í þessu máli, sem þú bendir mér til, að senda klögunina til erklæringar sira Ásgríms, ef eg hefði þorað það. En eg vona, að allt komi í sama stað niður.

Eg hef nú gefið mínum góða sira Guðmundi lausn frá prófasts embættinu, og mun eg vart fá mér svo viðfelldinn mann í hans stað. Líka hef eg skrifað Snæfellssýslu klerkurn að kjósa sér sem fyrst annan í hans stað, og sira Grími in specie að gegna þeim prófastsverkum um sinn, sem ekki mega undan dragast, sérílagi þeirri hvimleiðusira Ásgríms sök, eins og sira Grímur hefur þitt, mitt og sira Guðmundar vota til að verða prófastur, því sira Jón Ásgeirsson er orðinn of gamall. Eg held það væri ágætt, ef hann vildi taka að sér að forsvara mág sinn, því það gutlar heilmikið á honum af lögum, og hjarta vona eg að hann hafi að segja Guðlaugsen meiningu sína. Eg vona, að justitskassinn borgi í það minnsta aCtor. Eg þorði ekki annað en tilnefna, að réttur í þessum málskratta væri settur með tveim prestum, en feginsamlega tek eg á móti forslagi þínu að fækka þeim og láta prófast og sýslumann dæma þess konar mál, því í rauninni eru svo prestar þar ekki annað en res male gesta. En væri þá ekki ráð að fækka prestamoðinu í synodalréttinum með það sama?

Þolinmæði bið eg þig að hafa við mig um svar upp á publik bréf þitt viðvíkjandi hospitalinu, því Hjaltalín er óður, sem von er. jafnframt bið eg þig að gefa mér copie af nótuskrattanum, sem eg sendi þér í vetur upp á hospitalsgjaldið, því annað hvort hef eg etið hana eða fjandinn stolið henni, og þótti mér hann þá lúta að litlu. Illt er það, ef Jón Ásmundarson drepur limina í hor, en kirurgus er skáld. Í betra tómi rækilegra bréf.

Lifðu með þinni góðu frú ævinlega blessaður. Þess biður af hjarta kona mín og beggja ykkar

G. Vídalín.


