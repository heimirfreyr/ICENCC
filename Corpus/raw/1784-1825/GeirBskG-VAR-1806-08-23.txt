

[Geir biskup til Bjarna Þorsteinssonar]

Lambastöðum, 23. ágúst 1806

Ekki kann eg að sönnu, ástkærasti vin, að gefa þér sök fyrir að þú yfirhlaupir kunningja þína við hvert tækifæri með bréfum, en hitt er satt, þegar þú skrifar, þá eru það löver, og er betra eitt soddan á ári en 10 frá öðrum. Þú segir strax, að eg hafi í þessu efni litla æru að tala með, þar eg ekki hef hripað þér eina línu í allt sumar. Mun þó í þetta sinn brókin ekki bæta um fyrir bolfötunum, því eg verð nú að offra þér því halta og vanaða, sem er sjálfur eg, þreyttur af dagsins erfiði, og er þá ogsvo soddan fórn fyrir þig einan á borð berandi. Og að svo mæltu vík eg til dagens orden.

Er þá fyrst að tala um vind og veður, þó eg Viti það verði næringarlítil fæða fyrir þig. Um vetrarfarið skrifaði eg þér með póstskípinu, var það hart og í harðara lagi allt frá sólstöðum til jafndægra, vorið íhlaupa- og stormasamt, en gott á millum. Þetta gjörði, að útigangspeningur gekk Víða magur undan, einkum hross, og sumstaðar horféllu þau, þó ekki til ríða nema á Kjalarnesi, enda er nú hér um sveitir orðið Víða nóg af hrossum. Grasvöxtur hér um pláss í betra meðallagi og nýting sú bezta það sem af er, því þurrkar og Vætur hafa fylgzt að á víxl. Nú hefur um hríð verið votsamt, svo fólk á mikið hey úti.

Í Þingeyjar- og Múlasýslum skal vera grasbrestur stór, er það kannske að kenna hafísnum, sem lá þar lengi við í vor, enda höfðu þeir í Múlasýslu höpp með honum, því í Vopnafirði rak þrjá hvali. Átti Guðm. Pétursson einn þeirra og 1/8 í hvorum hinna. Fiskarnir allir vænir og urðu fólki þar til stórrar bjargar. Fiskafli hefur verið hér sá vesælasti. Fáir náðu hér tveggja hundraða hlut, en flestir innan eitt hundrað. Nokkuð skárra var í Njarðvík og Keflavík, þó hafa allir tapað á útveg sínum, og sumir stórkostlega. Hákarlatekja var hér í vetur nokkur, þó ekki að riðum, en ágæt fyrir norðan, einkum í Siglu- og Héðinsfjörðum. Fékk þar einn maður 100 hákarla, og annar undir jökli 116 á eitt veiðarfæri, kallað hákarlalóð. Við Ísafjarðardjúp skal og hafa verið merkilegur hákarlsafli, en allsstaðar fiskafli lítill. Laxveiði í sumar með bezta slag, bæði í Elliðaám og víðar. Eggvarp í betra lagi víðast, en trjárekar með minnsta móti. Drukknað hafa ýmsir eins og vant er, meðal þeirra er bátur hér af nesi. Formaðurinn, Einar nokkur frá Skaftholti, og háseti hans, Guðmundur, sem var í Bráðræði og seinast í Svarta skóla. Þeir áttu báðir mörg börn eftir og bága beikistöðu. Yfir höfuð líður fólki bærilega til sveita, en sérílagi bágt hér við sjó, og fjöldi tómhúsmanna er hér nú allrar bjargar laus, þegar eg undantek þá fáu sk., sem þeir vinna sér inn á kvöldi. Jafnvel bændur, og það ekki einn, heldur allur fjöldi, sem við vissum að fyrir fáum árum voru vel megandi og áttu drjúga peninga fyrirliggjandi, eru nú ekki alleina orðnir félausir, heldur komnir í stórskuldir, og jafnvel á sjálfu Álftanesi eru mjög fáir eftir, sem öðrum kunni að bjarga. Kaupmenn neita um lán, sem von er, og halda vörum sínum dýrum, sérílagi móti peningum, sem þeir nú hafa sett niður um 10-20 pro Cto móti sveita- og sjávarvörum. Hér af getur þú nærri hver embættismannanna kjör eru. Um mig sjálfan vil eg ekki tala svo fljótt, en að sá sparsami assessor Gröndal, sá duglegi Ökonom Ísleifur Einarsson, endog Bezti mágur, sá alþekkti ökonomiski bölsóti, og frændi Jónas Scheving, sem þó hefur það undir, sem gagnlegt er, séu allir að sökkva í stórar skuldir, það er þungt að vita. Já, að sjálfur Frydensberg, sem nú í tvö ár hefur haft meiri inntektir en nokkur á Íslandi, sé ekki gjaldfrí, þetta eru óhæfi. Þó munu þau sönn reynast. Góð opmuntring fyrir þig að koma hingað til baka og svelta hér í hel!

Á vorum pólitíska himni hefur nú um stund séð til sólar, þó varla í heiðskíru. Nú eru farin að draga saman smávindský. Mig minnir bróðir minn kallaði þau „katterumper“, og sagði, að þá væri allra veðra von. Siðan Ólafur minn fékk dimission og St[efán] kom inn sem amtmaður, er nú mest talað um þann skelfilega órétt og forfölgelser, sem þessi stóri patriot og æruverðugi olding hafi liðið, og máttu geta nærri, að þeim ekki er þyrmt, sem áttu nokkurn þátt í útistöðum hans. Ísleifur fær ójöfnuð á hverjum fundi, þar hjá skal hann vera sérílagi denunceraður í kansellíinu, einkum fyrir að hafa 1. delererað embætti sitt, 2. tekið ónýtan mann í sinn stað, 3. hindrað að processar yrðu svo fljótt expederaðir sem þörfin krafði, og margt annað fleira þess slags. Einna verst fellur mér, að á milli Gr[öndals] og hans er enginn góður guð, ef ekki fúll fjandskapur, og sýnist nú sem Gr[öndal] sé í einu og öllu farinn að draga sama reip með St[ephensen]. - Vel er Frydensberg ekki í náðinni, en hann bítur svo frá sér, að enginn þorir að leggja hönd sína í munn hans. Greifinn hefur hingað til verið hreinn Baalsprestur, nú óttast eg hann megi annaðhvort submittera collum eða reisa burstir, og er hann þó varla maður til þess. Hann er maður sérílagi flittugur, verkvandur og hefur þann bezta vilja að gjöra ret og skel, en hann er enn nú ókunnugur mörgu, sem betra Væri að vita en ekki að Vita, og þar hjá óstöðugur nokkuð. Mér hefur hann annars verið sé belti og látið mig jafnvel meiru ráða en eg vildi, enda höfum við Gunnar á stundum mátt pænitera fyrir það. Í þeim juridiska cirkli er ekkert, sem eg man, sérdeilis merkilegt tilfallið, því við þjófasakir, sem eru yfirréttarins daglegt brauð, erum vér nú hér svo vanir, að varla nokkrum kemur í hug og spyrja um útfallið, enda er tugthúsið nú proppfullt og það á veginum að spila banqverot. Justitskassinn er eins orðinn galtómur, og hafa þó sýslumenn mátt borga drjúgt til hans. Þær tvær sakir, sem hér hafa gjört mest opsigt, er sú fameuse Vallnaness þjófasök. Hún kom nú loks fyrir landsyfirréttinn. Var þar Finnur okkar forsvarsmaður prests, og segja allir hann hafi fært sína sök með stakri snilli. Féllu svo leikar, að Thorlak var tilfundinn að borga þann hluta peninganna, sem skæðar tungur sögðu, að frændi Melsted hefði skipt sér, þar hjá 60 lóð silfurs, málskostnað og guð veit hvað meira. Þetta varð til samans 5-600 rd. Nú er eg viss, að sökin kemur fyrir hæstarétt, og færðu þá fyrri en eg að heyra hennar endilegu afdrif. Annars er processinn sú feiknalegasta ófreskja, sem eg gat ímyndað mér, og illu einu spái eg Th., ef hann fer lengra. Sú önnur er suspensions sök sýslumanns Finns undan jökli. Í henni tók secr. Briem forhör í héraði, að amts boði. Urðu syndir Finns hér um 6 bækur pappírs, en dóm lagði Briem ekki á málið. Þegar hún kom fyrir landsyfirréttinn veik justitsraaden sæde og Petersen sat þar sem assessor. Féll svo dómur, að sökinni varð heimvisað á Briems og actors kostnað, þó samþykkti Ísleifur ekki dóminn, og vildi að Fiðr skyldi dæmast frá, og gaf votum a parte. Nú er mér sagt, að greifinn hafi referað sökina til kanselliet og óskað kóngs úrskurðar (her er den förste Tomus af mit brev, thi skibet er i lætning. Verði það kyrrt, bæti eg við). Geir Vídalín.

Tomus secundus:

Eg var þá búinn að fortelja þér það eg mundi um árferði, vora pólitísku stilling og það juridiska. Nú á eg þó margt eftir, og í sannleika var eg þreyttur, þegar eg skildist við fyrri Tomum. En þegar mér aftur féll í hug, að eg var að skrifa mínum B. Thorsteinsen, kannske þeim eina hugheila vin, sem eg á eftir, þá fann eg á mér nýjan dug. Alltsvo er skylda mín að halda áfram með fréttirnar. - Frá Leirárbóksrniðju höfum vér um hríð ekkert nýtt séð fyrr en nú fyrir skemmstu Eftirmæli 18. aldar, af justitsr. Stephensen. Þessi bók er víst fróðleg og ágæt í mörgu, en foredragið fellur mér ekki, það burlesqve í stílnum meiðir mig svoleiðis, að eg get ekki notið þess góða, sem í bókinni er, því á þeim stílsmáta er engin nauðsyn fyrir almenning. Um nokkrar udladelser móti dugandis mönnum get eg ekki sagt, því eg er enn ekki nema hálfnaður með bókina. Fleira veit eg ekki þar sé útkomið, nema kannske ný tíðindi, sem eg ekki hef séð. Annars vill nú M. St. skiljast af öllum kröftum við Leirgerði, en enginn vill, það eg til veit, taka hana á fóður. Greifanum og mér er hún margsinnis boðin, en eg fyrir minn part hvorki get né vil hafa með den qvind at bestille, og greifinn er eg viss um að sé sér út um aðrar líklegri.

Nú er þá að víkja til vors nýja skóla instituts á Bessastöðum, og kynni eg þar um margt að segja, ef tíminn leyfði. Ökonomus við það veiztu er Árni Johnsson, áður kaupmaður. Fór þar allt bærilega í fyrra, því hann var orðulegur og piltum sérílagi eftirlátur. Þó komu klaganir um hráan graut og illa bakað brauð, sem lítið varð úr. Um lærdóm get eg minna sagt, lektor Steingrímur las yfir barnalærdóminn og Evangelistana, að jóhanne undanteknum. Veit eg þó ekki, hvort hann gat fullendað cursum. Þessi lære methode féll undarlega í fyrstu, þó vöndust piltar við hann, og vel féll þeim að öllu við St. Guttormur Paulsen hafði historíu, geographie og grammaticalia í grísku, samt latínu að nokkru, honum gekk seigt og fast, enda er hann maður málstirður og kannske meir Vidtlöftig en hér til heyrir. Þar hjá sýnist það að vera hans skiæbne ekki að ná vinfengi piltanna. Jón frá Görðum var þriðji lærer, og fór honum verk sitt vel úr hendi. Lektor hefur nú 600 rd., en hver hinna 300, sem Virkilegir, því einhver góður andi hefur sótt vegna johnsens um þetta pláss undan sira Hjört. Tryggðin, tryggðin, segir Ing. einhenti. Ekki fyrir það, að Johnsen væri ekki eins og betur fallinn til þess en sira H., en umgangsmátinn er ærulaus. jóni kenni eg það ekki, því að hann er ærumaður, heldur annaðhvort þeim gamla kaballemager eður einhverjum þar ytra. Annars sé eg að (já, hvað ætli eg sjái, eg varð að fara frá og man nú ekkert hvað eg ætlaði að sjá) - nú man eg hvað eg sá, - og það var það að directionen for de lærde skoler tekur sér með öllum krafti af þessu instituti. Nye kuster feje best! og þar hjá gengur henni einhver íslenzkur til handa, sem er duglegur maður og hreinn indifferentist. En hver er hann? Værir þú theolog, hefði eg getið upp á þig, en eg sé það mun vera feil. Um aðrar litteraire producter veit eg ekki nema nokkrar níðvísur viðvíkjandi Leirgerði og repliqver upp á þær í sama tón. Eg undantek þegar mínum góða assessor Gröndal hefur fallið hróður af munni. - Haldanus Oddi er uppvís að hór og dæmdur frá í héraði, og mjög að óttast, að jón sira í Vogsósum fari sama veg, því illt orð leikur á honum. - Ótætissök er tilfallin á Landinu, í Rangárvallasýslu. Þorvaldur í Klofa ásakar prest sinn fyrir að hafa farið illa með fátækrapeninga og fylgir þeirri sök með kappi, en sira Stefán hefur vinaafla mikinn, svo útfallið er enn óvíst.

Nær hafði eg gleymt, að bróðir okkar Árni Davíðsson, nú bóndi í Belgsholti, kom fyrir nokkru í Reykjavík í höndlunarerindum. Lagði hann inn hjá Símonsen 116 pund ullar. Jóni Steingr., sem nú er hjá honum, þótti ullin vegast vel, og þegar til efna kom, sá hann, að hér var eitt lag af ull, en annað af sandi. Til óhamingju var Frydensberg þar við höndina. Urðu þau leikslok, að Árni mátti slá 36 pundum af Vigtinni og bæta fátækum tvo ríkisdali, og þótti Öllum hann vel sleppa. Annars skulu kaupmenn hafa lesið fyrir honum um kvöldið, allt það sem til heyrði, svo hann hafði að mestu æðrast. En í staðinn fyrir að hlaupa í fossinn, sjóinn eða verða að gjalti, hljóp hann í sjóvettlingapoka félaga síns og lagði þá alla inn sub proprio nomine. En þessi sök komst strax í lag. _ Guðmundur Scheving segja menn ætli að resignera, síðan greifinn fór frá, og mun honum það kannske haganlegast. - Sigurði Guðl. gengur fínlega í Snæfellssýslu. Greifinn hefur verið þar tvisvar í sumar í anlædning af dauðsfalli þess gamla góða P. Hölters. - Erfingjar sýslumanns M. Ketilssonar eru enn að rita um arfinn, segist nú að secr. Briem sem værge Karitasar ætli að stefna öllu ind til underkendelse etc. Guðmundur Ketilsson var þar skipteforvaltari. Hann hefur nú resignerað, sjálfur sárlega illa haldinn af hemiplegie, og kona hans að mestu sjónlaus. Eftir langa þénustu er honum þá tilstaðin 80 pension, en sýslan kombineruð með Borgarfjarðarsýslu og veitt Jónasi af rentukammerinu, rétt í sömu andrá og kanselliet lætur honum justialiter tiltala fyrir illmæli við amtmann sál. Erichsen. - Amtmaður Thorarensen er í nokkurri betrun og gegnir nú embættissökum. Hann seldi Hóla í vor rektor Páli Hjálmarssyni og konrektor Gísla, eru þeir nú báðir farnir að búa þar. - Slys Vildi mér til í haust eð var. Sendi eg til Múlasyslu rúma 100 rd. með þá nýlega prestVígðum Jóni okkar Brynjólfssyni og fjölda af bréfum. Af þeim korn fátt eitt fram, en ekkert af peningunum fyrr en í sumar nokkuð lítið. Standa þó enn eftir 62 rd., sem mig vantar skil fyrir. Skilst mér sem sira jón hafi tekið til peninga í nauð, því hann er óreglumaður. Hitt er verra, að hann svarar próföstum illu einu. Sagt er mér og, að bréf með peningum frá systkinum þínum til þín muni hafa haft sömu fata. Hafði þó sira Jón afgefið skýlausar kvitteringar fyrir bréfin öll og peningana, eins mín sem þitt. - Nær hafði eg gleymt að segja þér, að lektor Steingrímur er nú harðgiftur fyrr frú Valgerði Finsen, hann býr nú í Skálholti, en flytur í haust að Lambhúsum. Við það, sem þú hefur skrifað um hann, sem er svo rétt sem von var á, bæti eg því, sem Haraldur Sigurðarson kvað eitthvert sinn um Einar þambarskelfir: Fullaflí bíður fyllar / finn eg oft drífr minna / hilmis stóls á hæla / húskarla lið jarli.

Nú vikur þá sögunni til sjálfs mín, og er hún að sönnu mikil, en ekki að öllu fögur. Þú manst, að þá seinustu nótt, sem við vorum saman, hreinskrifaðir þú fyrir mig ansögning til kans., hvar í eg sótti um ýmsa forbetrun á launum mínum, samt um kommission til að arrangere gjald mitt og egendele. Í fyrra fékk eg forelöbig svar um, að mér væri tilstaðin 1000 rd. gratification og 600 rd. tillag til mín gage af Aarhus bispestols inkomster fra naadsens aarets udgang at regne. Nú í vor fae eg loks eitt það ástúðlegasta bréf frá kansellíinu, hvar í hverjum pósti af ansögningunni er svarað sérílagi, og mér veitt allt það, sem í kanselliets valdi stóð, meðal annars sú umsótta arrangements kommission, og var eg þá orðinn afhuga fleiri bréfum frá því um þetta efni, enda var það daterað 29. júní 1805, en kom fyrst í júní í ár. Nú var allt verra við að fást en fyrri. Gjald mitt, sem að sönnu var helzt of stórt áður, var þó aukið á þessum tveimur fiskileysis árum stórum. Nú var líka komið fram yfir allan tíma að fækka fólki. Strax sem kommissiorium kom, tók kommissionen til verka sinna, og var þá fyrst registrerað og virt hvað eg átti í föstu og lausu. Var þá strax auðsætt, að það ekki muni vinnast fyrir skuldum. Nú tók þá kommissionen til þess óyndisúrræðís að vísa öllu mínu fólki burt í ótíma, nefnilega um jónsmessu, og jafnvel systkin mín fengu honnet admonition að slíta félagið. Um þetta uppkom sú fyrsta dispute milli mín og kommiss., því mér þótti þetta tiltæki voldsomt, en lofaði og skuldbatt mig til að fækka eftir hendinni með hennar aðstoð öllu eg gæti og það strax í sumar. En með þetta komst eg ekki fram. Hjúum mínum voru tilstaðin og borguð síðasta árs laun og dimitteruð að svo fyrir mæltu. Guðmundur Stephensen fór norður til átthaga sinna, en Sigurður slampi, Þorsteinn og jörundur eru allir lausá menn. Griðka ein fór í vist, önnur giftist norður í land, nefnilega Gunnhildur Loftsdóttir. Litla jóni var mér skipað að koma í burtu, eins gömlu Guðríði, og jafnvel öllum mínum eigin börnum nema Árna. Þetta var nú málið örðugra, því Guðríði, nú vinalausa og snart á grafarbakkanum, sem verið hafði fóstra sira Guðmundar sál. og allra barna okkar, og hverja hann áður hafði tekið munaðar- og bjargarþrota í hús sín, gat eg ekki fengið mér geð að vísa í burtu. Um þetta urðu nú fyrst margar debatter, og vegna þess að sökin var mér viðkvæm, varð eg hér heil paastaaende, sem kommissionen tók mér illa upp. Eins fór í tilliti til litla jóns, þó eg hefði hér minni æru að tala með, því hann er nú allt líklegur drengur og hverjum bónda fullboðinn fyrir matvinnung, þar hjá efni í smið, ef ekki brysti tilsögn. Disputer urðu og um Petersen, þó féllu þær betur út. En pláss fyrir drengi mína, Halldór og Torfa, eru enn ófengin, því lektor Steingrímur afsakar sig með fjölskyldu sinni og vaxandi erfiði að geta tekið hann af mér, og kom hann sér þar þó vel í fyrra. - Nú voru Lambastaðir byggðir Magnúsi í Melshúsum með þeim skilmálum, að eg fengi hjá honum eitt kyrfóður, flutt að Vík, hvar eg nú á að residera, því kommissionen hefur leigt Petræus-hús handa mér. Þó er undantekin stofan, sem Bendike hafði, því hún er akkorderuð vorum nyja sýslumanni Kofoed. Hingað á eg að flytja í medio september, en hvar eg kemst þar fyrir með fólk mitt og habertask, veit eg alls ekki. Þegar búið var að registrera, var strax berammet auction. Hér varð nú önnur dispute, því eg vildi ekki, að rollur mínar á Vatni skyldu seljast fyrr en til haustsins, þá eg kynni að njóta sumargagnsins, en þær ekki falla úr verði. Líka urðu disputer um smámuni, sem kona mín áleit sér nauðsynlega. En öll þessi sök féll af sjálfu sér, því á þrjár auctioner, sem hér hafa verið berammaðar, hefur enginn mætt. Ollir því mest peningaleysi meðal fólks. Einna þyngst féll mér, að kommissionin hefur akkorderað mér víst kvantum af mjöli, smjöri, bleki og tóbaki fyrir hverja viku, og er þetta kvantitet þó ekki til hlítar, hefði eg ekki notið annarrar aðstoðar, því sá er galli á frelsinu, að fáir vita að meta það fyrr en það er tapað. - Af þessu og fleiru öðru hefur komið misklið milli mín og kommissionarinnar, sem stundum hefur orðið alvarlegri en eg Vildi, þar eg veit og trúi, að hún gjöri allt í beztu meining. En kaustika, þau eru svo smertefull, og þar sem lemfældige midler kynnu að gjöra sömu verkun, þar óska bæði eg og flestir þeirra heldur. Hér kom og enn nú ein dispute, nefnilega að distingvera milli eins bús, sem stendur undir arrangement, og eins, sem er erklærað fallit, og fallit hef eg aldrei erklærað, því mínir kreditorer hafa enn sem fyrri haft stærstu þolinmæði með mér. Ekki heldur þurfti eg þá nokkurrar kommissionar við. Af þessu hafa nú aflazt nokkrar bísakir, sem of langt er upp að telja, en sleppum því. Nema þessir dagar styttist, verður ekkert hold hólpið. Einna þyngst féll mér að skilja við systkin mín, jón, sem nú hlaut að hrekjast á ný félaus til Khafnar með dóttur sinni, og Sigríði, sem nú fyrir skemmstu er komin á leið með Páli Guðmundssyni, dóttur sinni Malenu, sem nú er gift honum, og litla syni þeirra, austur í Múlasýslu. Mun þar ekki að góðum heimi að hverfa, því að Guðmundur er maður fésínkur, borðar þar hjá blek í meira lagi, og baular svo á millum. Þar er og Hólmfríður systir hans, rænuskert, sem ekki skal vera allra meðfæri. Páll ætlaði að koma sér og konu sinni með barninu fyrir á Eiðum vetrarlangt, hvað sem um systur mína verður. Þetta allt kann eg ekki að neita að hafi tekið upp á mig nokkuð, þó er eg oft við sæmilega heilsu, en kona mín er lakari, enda leiðist mér að hafa nú færri en fyrri að spjalla við. Og svo hef eg raunarollu mína rekið, vinur, í kjöltu þína etc. (cetera vide Hrakfallabálk). - Settu þig nú í minn stað og dæmdu hver ein manneskja, sem svoleiðis er redigeruð ad infima eins og eg, geti þenkt upp á pro summis. Nei, belti Vin, carmina scribentis secessum et otia qværunt _ me mala, me venti, me fera jactat hyems. Þurfir þú fleiri afsakana við en þessa, eru þær í baghaand. Að sönnu sé eg það, ef B. minn Þorsteinsson sæti við síðu mína, mundi eg enn færast í hraukana og skrifa kannske pro summis in omnibus. En eg sé, að eg má fara og skrifa hér neðan á eins og Dyrekiær sál. til realisations komm.: „Den höje komm. maae ikke tage mig ilde op, thi jeg var i ond humeur, da jeg skrev ditte brev.“ - Nú er svo efnum mínum varið, að eg í engu get sýnt viljann að borga það, sem þú átt hjá mér, og sá D. jafnar sig aldrei. Allt um það bið eg þig að senda mér fræ eftir innlögðum lista, og skrifa eg nú mínum Frydensberg um að borga þér það. Hann er maður duglegur, kunnugur hér framar vonum, vel máli farinn, djarfmæltur, en skáldmæltur nokkuð, og mun brúka flest meðöl til að fá sitt fram. Eg er viss um, að hann vill gefa kollegiis diversion í vetur. Þig elskar hann sem augu í höfði sér, og er honum ekki lítil gleði að framförum þínum.

Það er satt, þegar þú fórst, léði kona mín þér yfirdýnugrey. Af því eg hef heyrt, að þú skyldir hafa sent hana inn, vildi eg vita með hverjum hún hefur farið, en sé hún enn hjá þér, þá nefndu hana aldrei, því meira áttir þú skilið. Eg amena nú loks með sömu orðum og sira Brynjólfur á Kirkjubæ sagði við mann í sókn sinni, sem þóttist hafa kveðið niður draug og flutti presti dæluna: „Andskotanum mun hafa leiðzt að heyra til yðar.“ En aldrei skulu eg og mínir afláta að árna þér alls góðs. Það sem eftir er af fólki mínu kyssir þig allt, og loks þinn einlægur Vin

Geir Vídalín.

Sluttað þann 26. ágúst 1806.

Sira Chr. í Stafholti er nýdauður. Var hef eg orðið alls þess, sem þú skrifar mér um St. Sumt þekkti eg áður, en sumt nú siðan. En hvaðan þú ert kominn svo langt í að þekkja hverja smugu í karakter manna, veit eg ekki, því að þú hefur lýst honum rétt. Margt man eg nú enn að skrifa, en það er tími að segja amen. 
