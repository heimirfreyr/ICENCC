

Breiðholti, 12. maí 1823

Nú er eg orðinn hræddur um flöskuna mína, og ekki huggar mig nú annað en það, að vin er ekki að fá í kaupstaðnum, svo ekki verður með nokkurri sannsyni vín af mér heimt, fyrst vín er ekki til, og tid vunden, meget vundet. Helzta efni þessa seðíls átti samt að vera annað en klögun yfir vínmissinum, því satt að segja tek eg mér hann ekki nærri, allra helzt af því, að eg á að njóta helmingsins af honum sjálfur, og enginn hefir um aldur sitt eigið hold hatað, heldur fóstrar hann það og nærir. Það er mestpart fyrir frændkonu þína í Laugarnesi, að eg skrifa þessar línur. Hún biður þig nefnilega að unna elztu dóttur sinni þénustu hjá þér, meðan hér dvelur. Hún er 17 eða 18 vetra, að sjón ekki óefnileg, en að reynd get eg ekki um borið. Lætur móðirin sem hún vilji undan engu verki telja dóttur sína, þegar við liggur. Það er nú fyrst síður, sem þú veizt, að allir vilja koma börnum sínum í þénustu hjá tignum mönnum, en þar að auki knýr hana til það atvik að leita þessa, að þau hjón fara nú í húsmennsku 1” Reykjavík og vilja því fækka sem verður fjölskyldu sinni. N icolaus var búinn að fá faktors condition við Norðborgar höndlunina, og hélt henni ekki nema frá því póstskipið fór til þess fyrsta skip kom, rúma 20 daga, og er jafnvel ei viss um assistents pláss við sömu höndlun. Svo langt var þetta efni. - Til tíðinda ber ekki syðra. Skipin koma ekki, þau hafa líka mótvind, en 7 þykjast menn hafa séð fyrir sunnan Skaga nú fyrir 4 dögum, og í Selvog hafa menn séð 1 og fundið reykjarlykt af öðru, sem menn ekki sáu. - Stiftamtmaður vor, sem veit að hann hefir stuttan tíma, þruskar nú til, bæði með húsfólk í vorri sókn og delicta carnis i amtinu. Hann befalar strengilega að hindra syndina með aðskilnaði þeirra, er brotlegir verða í þeirri grein. Eg segi þar um sama og Finnur biskup urn köllun sra Þórðar ringlaða til assistents conditionar á Eyrarbakka: Það væri óskaráð, ef það gæti tekizt, en þar um er margt að segja.

Kona mín gerði strax heit og hún frétti hvað til stæði, að nú skyldi hún svala löngun sinni að skoða stiftamtmannshúsið innan, þegar fram liðu stundir, og jafnvel hefir hana langað til að fara vestur á jaktinni til að vita hvort ei gæti haldið á Finni á leiðinni hingað; en hræðsla fyrir að máske einhvern hefði þurft til að halda á henni sjálfri aftrar henni frá að bjóðast til ferðarinnar, - og þar með punkt.

Eg veit, að þegar helmingurinn og meir en helmingurinn af þér er hingað fluttur, muni hinn parturinn skjótt koma á eftir. Vertu því sæll um sinn. Láttu þér ekki leiðast einlífið og slepptu ekki skipinu nema beinn byr gefist hingað.

Þinn vin.

Á. Helgason.


