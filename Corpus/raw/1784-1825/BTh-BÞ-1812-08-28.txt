3.

Reikiavík þann 28da August 1812.

Minni mig ecki rangt þá lét eg í seinasta Bréfi mínu til þín sem eg mundi skrifa þér meira til sídann, hvad þad hefir getad verid veit eg nú ecki því ecki þarf eg ad segia þér Nyúngarnar er þú færd greinilegri hiá Löndum ockar er :senn munu siá þig Augliti til Auglitis í Höfn. Þú munt undrast yfir ad eg ecki sæki um Arnes Sýsslu sem vid Afsögn Cancellierád Finsens er nú ordinn laus, enn Orsökinn er sú ad eg ecki vil ad öllu óreindu fara útaf Vegi þeim sem eg er ákominn þó hann máské ecki leidi til mikillar Lucku, enda vil eg min Santen ecki vera Dorus í Vegi, og fái eg ecki neitt í Laun, þá trúi eg valla ödru enn mér muni einhvörsstadar Vegur opnast í Danmörk eda Norvegi þó þad aldrei verdi í Furstadæmunum, því þar munum vid Islendskir minna gylda enn Sedlarnir sem þetta stendur á. Med Simonsen hefi eg sendt nýa Ansögning um Gage sem eg valla held muni Gröndal verda præjudiceerleg, verdi þad samt útúr henni, sem 'sýnist lítt mögulegt þar eg einúngis sæki um extraordinair Laun ámedan eg hefi þiónad og þióna í Siúkdómi hanns, þá læt eg þig vita þetta í Tíma eins og Vini hans hér, svo engin géti skuldad mig fyrir ad hafa svikid Lífsbraud frá hönum og Börnum hanns. Þetta segi eg þó ecki í Tilliti til þín eda þeirra, því þér ætla eg ecki slikann Pánka um mig og hefi aldrei ætlad, og eg vildi óska ad allir Landar ockar hefdu barist eins ærlega hvör vid annan eins og Vid berjustum í þessu Máli. Nóg og ofmikid um þetta. Helsta Orsökinn sem knýr mig til ad sækiast eptir föstum Launum er Lyst til ad géta verid nockurnveginn uafhængig þó eg sídur enn ecki hafi yfir neinu ad klaga hiá Amtmanni mínum. \

I þessum Dögum hefir Koefoed giptst Dóttur Kaupmanns Sivertsens Riddara og ætlar hele Kramkisten á Stad á Sunnudaginn, Processer hafa mikid verid hér í Bruggérd med Koefoed og Haldorsen útúr Skulda Kröfu Adzer Knudsens uppá Phelps v[egna] Ráns Jörgensens fordum, Frydensberg rýmdi Sess sinn, Koefoed bad um Setudómara enn féck annann enn hann vildi nl. Födur minn (sem Drottinn veit var líka móti Vilja Födur m. og mín) svo ecki vard neitt af neinu. Væntanlega munu Klögumál dynja um þad enn þad kémur ecki Mál vid mig. Annars heyrdi eg ad Koefoed lét sér um Munn fara ad eg mundi hafa gengid Haldorsen til Handa med gódum Rádum &c. enn fyrst kom Sökinn aldrei undir Behandling, og í ödru Lagi var þad ósatt því eg sá vid Lekanum og bjóst ætíd vid því er Haldorsen og eg höfdum verid gamlir Gódkunningiar og eg bad hann því ecki ad spyria mig neins því Máli vidkomandi þar öll slík Hiálp strýdi móti Embættis Skyldu minni.

Bágliga lýtur hér út! Fáar Matvörur komu í Sumar til Landsins, Fiski-Abli var lakur og lítill, Heiskapur lítur út til þess ad aldeilis muni misluckast. I Nordur Múlasýsslu hafa nockrar Manneskiur dáid úr Hardrétti.

Ecki man eg hvort eg skrifadi þér ad Fridrik ockar Olafsson væri forliist med Jagt Gudmundar. Hann ætladí med henni vestur seinast í Septembr í fyrra enn aldrei spurdist sídann neitt til Skipsins.

Forláttu þetta Skyndiverk

þínum elskandi Kunningia og Vini B. Thorarensen.


