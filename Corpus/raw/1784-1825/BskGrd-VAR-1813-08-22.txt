

Reinevalle, den 22. aug. 1813.

Nu skal dog datum ikke glemmes som to gange för i mine breve til dig, thi omendskjönt tiden og stedet er intet reelt, saa er dog formen noget Vigtigt for os og meget indlysende, at det maae interessere en ven at Vide naar og hvor den anden talede med ham, ikke at tale om Vigtigheden af disse former i det juridiske fag. Tak for dit venskabelige brev. Det overraskede mig meget behageligen, thi næsten havde jeg opgivet haabet om at se brev fra dig denne gang. Det indeholder desuden særdeles meget af fornuft, lærdom og vittighed som sædvanlig. jeg tilstaaer meget gierne, at ingensteds er mennesket udelukket fra muelighed til at tænke og danne sig selv fornuftindstigen, og maaske man í ensomhed finder der til mere lyst og bedre lejlighed end í vrimmel af mennesker, overvældet af forretninger. Man bliver fortroligere med sig selv, og overhoved saa befinder jeg mig ret godt i denne min nærværende stilling, skjönt jeg af og til föler trang til omgang med en saadan ven, som med sin dannelse kunde og vilde befordre min og tillige opmuntre sindet og nære de blide venskabelige fölelser, som ere saa overmaade behagelige. Jeg nægter ikke, at breve fra venner virke kraftigen til denne hensigt og især formedelst opvækkelse af en lang række erindringer fra forrige dage. Dog gjör synet af en ven, som man for nogen tid ikke har seet, meget stærkere indtryk paa sjælen. Det kan jeg nu af erfaring bevidne. Du kan aldrig forestille dig, hvor henrykt jeg blev naar vor ven Rask kom í en dragt, der gjorde ham ukendelig i förstningen. Jeg vil fortælle dig hvordan det gik til.-

Þrír menn koma seint um kvöld og reka tvo hesta undan sér lausa, og af því hart var riðið, þá hlaupa þeir á kálgarðs hurð hjá mér og brjóta hana og inn í kálgarðinn með sama. Eg hleyp að koma þeim út og hefi á reiðum höndum hnýflótt orð fyrir þennan óskunda, en áður þau sleppa mér, þekki Halldór Thorgrimsen kunningja minn og gleymi nú yfir þessum fögnuði kálskemmdinni, sem þar hjá var litilsverð. Við heilsumst og hinir tveir gera mér sömu skil. Annar þeirra, Rask, er í blárri peysu og brjóstadúk, löngum röndóttum einskeptu buxum (sem nú tíðkast hér í staðinn fyrir strigabuxur) og mórauðum sokkum með sauðskinnsskóm og hatt vesællegan (sem nú er títt orðið hjá oss). Þessi heilsar mér og segir: Heilir og sælir, prestur góður! Mér fannst kveðjan nokkuð óvanaleg og leit til mannsins, en gaf því svo ei meiri gaum. Fór nú með Thorgrimsen einsamlan og spyr hann nú alls í einu. Ille pauca furenti subjicit. Þú lifir, segir hann, Finsen, Johnsen etc. Kemur Rask, eða er hann kominn? Nei, þú átt bréf frá honum. Eg hafði þó frétt, að hann hefði verið búinn að taka sér far með Simonsen. Það hindraðist. Nú - mér þykir fyrir. - Thorgrímsen segir mitt upp úr þessu: Hér er maður úti frá Vestmannaeyjum, sem vill finna þig. Eg segist ekkert skipta mér af honum í kvöld, tala um hitt og þetta. Kona mín, sem og var kunnug Halldóri, fer nú að tala við hann og spyrja um hans sakir, mér verður þá, að eg segi mátulegt muni að finna Vestmannaeyinginn, fer út og spyr að honum. Hann kemur. Eg spyr að bréfi. Hann vísar til þess hjá Halldóri. Eg spyr um annað erindi. Hann segist ætla að biðja mig taka sig til kennslu í vetur og einkum í trúarbrögðunum. Eg fer að virða hann fyrir mér, flýgur í hug hann sé vinglaður eða ölvaður, eða Rask. Eg geng til meðreiðarmannsins og spyr, hver þessi sé. Hann læzt ei vita það. Raunar Vildi eg ekki, hefði grunur minn svikið mig, taka það Rask, sem ei var það. Hleyp til Halldórs og segi: Þú hefir logið að mér, Rask er kominn. Hann lét þá andlitið koma upp um sig, og eg út til komumannsins, og qvis cetera nescit?

Nema þá var nóg gleði og glaumur hjá okkur þá nótt, og svo var hann hjá mér 5 daga og heyrði mig prédika, og svo skildum við að sinni. - Nú ætla eg hann sé kominn austur að Odda, hvaðan eg var rétt nýkominn, þegar Rask minn lenti hérna, og mundi hafa orðið honum samferða, því þangað kem eg gjarna, hefði faðir minn verið heima til að gegna safnaðarins nauðsynjum, en hann er til fundar við dætur sínar á Vestfjörðum. - - - Mér líður vel - hefi daglegt brauð. - Í vetur og enn er mjög hart með bjargræði, - jafnvel hafa dáið hér syðra manneskjur af vesöld, og vestra skal vera enn verra. - Mér skilst hver sá hr. N. N. er, sem þú tókst fyrir að skrifa til næst eftir mig - sá sem hefir skrifað mér fyrir skömmu og beðið mig um fréttir um sínar sakir. Eg skriftast nú fyrir þér, að ég skrifaði honum svona: Mér er skrifað frá einum kunningja mínum ytra, að sakirnar séu á ei sem beztum fæti, en geti þó allt lagfærzt, ef menn fari með gætni og viti. - Að svo miklu leyti sem þetta er byggt á þínu bréfi til mín, svo skrifa eg þér það, en helzt hélt eg tilgangur þessarar óvenjulega fyrirspurnar hjá mér hefði verið að fá að sjá bréfin, en eg hugsaði að sleppa með þessu og skal aldrei sýna þitt bréf. Bella horrida bella etc. er nóg orsök til þess, að ei komi fyrir aðra.-

Sá gamli Stephensen er við skilinn, og eg var fenginn til að setja honum grafskrift. Scheving hrósaði minni latínu, en bæði honum og öðrum þótti nóg hrósað þeim framliðna. Sed de mortuis nil nisi bene. Launin urðu 30 rd banco. Erfingjarnir skiptu auðnum milli sín í vor, og er mælt þeim hafi þótt hann vonum minni. Ekkert gull skyldi hafa fundizt þar nema medaill. pro meritis, sem þess vegna mátti þola den mishandling at parteres í 4 lige dele tillige med 2de munderingskjole, hvoraf enkelte stykker sælges nu hist og her í bryddingar, og skeð getur að það lendi nú á vinnumanna peisum, er áður prýddi þann hásaela herra.- Faðir sra Steingríms okkar dó í vor, þér líklega eins og fleirum kunnur að góðmennsku og dugnaði, og mig minnir þinn fyrsti kennari. Gamli sra Benedikt Pálsson á Stað á Reykjanesi og Viðskilinn, þar verða tvö góð brauð liðug. Hið fyrra vildi eg ekki sækja um, helzt af meðaumkun við sra Brynjólf og vinskap, síðan eg lærði hjá honum í skóla. En það seinna, víst enn betra, ætlaði eg mér. Þá kom rektor Hjálmarsen, og eg má sitja kyrr. Nú er Reykjavík liðug, en eg þori ekki að sækja, margra hluta vegna, en hefi orðið áskynja þess, að uppá það mundi vera ætlað. Bankoseðlar eru nú hér þeim mun verri en annarsstaðar, að ekkert fæst fyrir þá, og ekki veit eg, hvað herramir gera, sem þú ráðleggur að taka til bænar. Einn, nl. B. Sivertsen, er hvergi nærri og menn vonlitlir um hans komu. Skóli er nú haldinn svoleiðis, að þeim er boðið, sem vilji eða geti, að koma, en kosti sig sjálfir með allt. Fengust til þess forud 50 rd DC, og lofað eins miklu, ef út halda til vordaga. Likindi eru til, að fáir geti fært sér í nyt þetta tækifæri til lærdóms, því ekkert af mat fæst fyrir annað en silfurpeninga, og varla þó. En faktorer og kaupmenn eru hartnaer aumastir, eða þykjast vera það. Þeir eru líka beztu vanir. Sykur er nú ei fáanlegt, og er mér ei litið mótlæti að belgja kaffi sykurlaust. Það mun þó vera eitt af því, sem minnst ríður á þó skorti, verra er járnleysi, tjöru-, færa- og timburekla. 18 tugthúslimir fengu lausn úr forbetrunarhúsinu af matarskorti snemma í þessum mánuði. Þeir sem eftir eru, skulu leysast þaðan í september. Svona er nú standið hérna. Stiftamtmaður vor lætur flytja til sín 2/3 af Bessastaðatöðu, 1/3 fær jónsen yngri. Færi, sem kóngur fékk úr engelsku höndluninni, selur hann fyrir tólg og fisk. Aðrir en þeir, sem þetta hafa, fá ekki. Steinkol, sem eftir voru í Hafnarfirði og kóngs eign, skal hann hafa fyrirboðið Sivertsen pro officio að selja, thi man befrygter mangel, en rétt um leið selt hið sama enskum, er taka það með sér héðan. Chirurgus O. Brynjólfsson dó í vor. jón Einarsson, blindur og gamall, hefir fengið lausn frá embætti, enginn kemur í þessara stað. Apothekarinn orðinn, viðlíka og hans formenn, sólginn í hið andlega. Árferði er nú til lands gott, að minnst kosti bærilegt. Afli hefir víðast brugðizt. Justitia florerar. I vetur fékk cancelliraad Finsen nýnæmi að dæmast pro meliore. Thorlacius fékk sömu ádrykkju. - Geistlegir lifa í náðum og eru að makka það einhvernveginn. - Eg gleymdi að segja þér það til uppfyllingar um historiam scholæ nostræ ætatis, að langbezti kennarinn, nl. Scheving, er kominn norður til föður síns að Grenjaðarstað og ekki væntanlegur þaðan í ár. Eiga hinir að skipta milli sín hans tímum, og þá geta piltar lært fallegan islenzkan stíll.  Á að gizka verða ei fleiri í Bessastaðaskóla en hjá mér, því nú verða 9; í vetur var voru 8; af þeim held eg 2 dimitterist í vor. - Aldrei held ég verði af siglingu hinna, sem eg dimitteraði um árið, og er það skaði, ef Sveinbjörn fer ekki. Hann er ekki einasta vel að sér, heldur allt sameinað hjá honum er útheimtist til [að] verða lærður, og karakteren góður.-

Nú, Rask minn er kominn til mín aftur og heimtar með sér bréfin, því Símonsen er farinn að hreyfa sig til ferðar. Honum áttu þá að þakka, að þú sleppur frá minum þvættingi svo fljótt. Gerðu svo vel að koma á sinn stað innlögðum seðli til Dahls míns, og vertu nú sæll.

Þess óskar einlæglegast þinn

Á. Helgason.


