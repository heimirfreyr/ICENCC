

Reykjavík, 16. október 1818

Eg prentaði þér, ástkærasti sekreter minn, ærulausan seðil, sem átti að komast með Eyjafjarðarskipi. Hafði frændi minn assessor heitið mér að senda mann norður á allsherjar kostnað, því við áttum eitt og annað smávegis eftir af public bréfum, líka hafði hann skrifað landfógeta um að útvega mann, en þegar hann kom að Gufunesi albúinn héðan, snerist frænda mínum hugur og sendi hann til baka. Sagðist hann hafa orðið þess Vís, að forgefins væri að senda norður, af bréfum föðurbróður síns, sem segðu, að Eyjafjarðarskip yrði búið þaðan þann 29. september. Þessi brigðmælgi líkaði mér illa, og þar eg frétti af kunnugum, að skip mundi liggja þar til þess 10. eða 11. október, sendi eg manninn strax um hæl á eigin reikning. Ekki er hann að sönnu kominn aftur, en eg er viss um, að honum hefur tekizt ferðin vel, því um þær mundir, sem hann fór, gengu hér góðviðri.

Sökinni gegn frænda mínum Halldóri heldur assessor fram í jötunmóð, og er fjandinn í öllum þeim efnum hans trúr þræll og þénari. Nú er búið að seqvestrera bú Halldórs að stiftamtmannsboði, og gjörði Páll það. Búið hljóp upp á 800 rbd., og sýndist mér þó flest fullvirt. Nú er búið að stefna öllum Kjósarsýsluinnbúum að gjöra grein á, hvort og hvað mikið H. hafi krafið af þeim um of. Eiga þessi þing að haldast frá 19.-24.  m. og ætlaðir tveir dagar til hvers þings. Vona eg þeir verði færri, sem mikið hafa að kæra. Er þó sagt, að assessor láti ekki sitt hjá liða að hvetja þá til að stinga ekki rétti sinum undir stól. jónsen í Skálholti á að vera dómari, fandinn sakaráberi, eins og hann hefur lengi verið. En landfógeti hefur tekið að sér forsvar Halldórs. Hann er því miður nú ekki sjálfur við sem stendur, svo þú færð varla linu frá honum. Hann er suður í Keflavík að kyssa stúlku sína. Eftir hans meiningu á sökin um þinggjaldakröfu Halldórs, ef nokkur þykist vanhaldinn, fyrst að koma fyrir forlíkun. Þykist hann finna lög til þess í forordning om forligelsersvæsenet, hvar leyft er að jafnvel þær sakir, sem áhraera sine 3 rd., megi forlíkast, og þessari exception mun hann fara á flot. Fyrir ekkjunni á Korpúlstöðum hafði frændi um daginn prédikað vel og lengi og skipað henni að klaga, en konuskepnan, sem er vel til Halldórs, vildi ekki, og svo er sagt, að þetta hafi fengið á hana, að hún lagðist í rúmið. Lítið vaxa vinsældir frænda míns við þetta, eins og líkast er, að hann ekki kafni í þeim. Um daginn sendi amtmaður Stefán Halldóri boð og bauð honum 16 hundraða jörð til að pantsetja, ef það gæti komið honum að liði.

Fréttir allar um veðuráttufar etc. fær þú í Klausturgrána, sem eg veit að konferensr. sendir þér. Eg hef og minnzt á þær í seðli til Árna. Annað ber hér ekki til nýmæla. Í gær íklæddi eg sira jakob Árnason í Bæ prófastsmöttli sira Torfa að fyrirmælum presta þar í sýslu. Það eina fyl eða fóstur, sem eg hef heyrt um getið að komið hafi í ljós í den lærde islandske verden, er meðfylgjandi bænarkorn föðurlaust, sem sagt er að fyrst hafi orðið vart við einhversstaðar á Hvítárbökkum. Nærri hafði eg gleymt að skrifa þér að sagan segir, að Skagfjörð og Leirgerður eigi að fara vistferlurn í Viðeyjarklaustur í vor. Hitt, að konferensráðið hafi viljað selja Grími Pálssyni Klaustrið fyrir 18-20 þúsund rbd., mun minna að marka.

Eg ætla nú ekki að þreyta þig og þína þolinmæði meira að sinni. Kona mín, Jón bróðir minn, Gunnar og Petersen biðja mig öll að bera þér ástarkveðju sína, hvilket sker herved. Lifðu ævinlega og unntu sem fyrri þínum

Geir Vídalín.


