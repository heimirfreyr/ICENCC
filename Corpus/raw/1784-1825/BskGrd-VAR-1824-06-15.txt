

Görðum, 15. júní 1824

Mikil gersemi væri Gráni þinn, ef hann stanzaði Skjóna og héldi honum á meðalveginum, þar sem hollast er að vera, en heldur vildi eg Skjóni réði meiru, væri enginn vegur til rólegheita. Því þar sem sekret. á Esjubergi er, þar er Þrándur í Götu. Ekki kom sra Torfi hér við, og hefir það liklega orsakazt af því, að hann hefir orðið síðfara, eins og mörgum er hætt við úr Reykjavík; hann lézt þó hafa margt við mig að tala á sunnudaginn, og sé eg nú, að það hefir ekki verið mjög áríðandi. Í gærdag kom Ólafur stúdent Hjaltason úr orðlofi frá föður sínum, H. Thorberg á Kirkjubóli í Langadal. Hann kom með 4 hér með fylgjandi bréf til þín og 1 til landfógetans, sem og fylgir. Tíðindi sagði hann ekki nema fiskileysi frá Ísafjarðardjúpi og fráfall sra Guðmundar prests í Árnesi. Ekki mun Ari okkar geta þar að komizt, því nú er Þorleifur, honum eldri, þar fyrir. Sterbú þessa prests skal vera með öllu samtöldu l ær með lambi. Hann hefir þá dyggilega haldið þetta boðorð: Safnið yður ekki fésjóð á jörðu. Það lakasta er, hafi fésjóður á hinum staðnum verið týr líka. - Eg spurði eftir Biblíu-B. og vissi Ólafur ekki til hans. Þó hafði hann komið að Vatnsfirði og var þaðan kominn suður á leið, hafði ætlað sjóleið af Barðaströnd yfir Breiðafjarðareyjar í Stykkishólm.

Eg gleymdi að spyrja þig um daginn, hvort Davið Scheving væri í haldi ytra, því prestur sá, sem eg seinast Vígði, þóttist vita, að hann hefði ei komið með Flateyjar skipinu. Nú frétti eg hann sé kominn, og þó illa kominn, máske það sé ósatt lika? Því þegar prestar segja ósatt (eg tala ekki um í stólnum, hvar þeir verða eitthvað að segja, hvort þeir geta eða ekki) þá er ekki von á meiru af stúdentum. En hafi venus vulgivaga læderad hann publice, þá er það mikil raun fyrir hans foreldra. - Á fimmtudaginn kem eg frameftir til að klára min confirmationsbörn, og

þá finn eg þig. - --


