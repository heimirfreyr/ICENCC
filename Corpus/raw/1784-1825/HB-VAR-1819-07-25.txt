Bessastöðum, 25. júlí 1819.

Góði bróðir! 

ALÚÐAR þakkir fyrir þín góðu bréf með
Thorst. og Blöndal, samt alla þína fyrirhöfn að innkaupa kaffi og sykur, sem bæði var ypparlega gott og með bezta prís, svo eg held, að þessir 100 rbd. svona anventir hafi verið eins góðir og 200 rbd. hér, og hefur þó höndlun hér verið skárri en í fyrra. Já, eg óska þér til lukku með býfógetaemhættið í Skelskiör, jafnvel þó eg sé hrædd um, að eg fái nú sjaldnar bréf frá þér, þar vegur er svo langur til Hafnar. Nú ætla eg að senda þér marga pistla í sumar, svo þú með póstskipi segir mér, hvernig þér líkar við þinn nýja bústað og annað ástand þitt þar og fyrst og fremst um heilsufar þitt. Nú man eg ekki að neitt hafi við borið síðan eg skrifaði þér með póstskipi. Engir hafa dáið það eg man nema Canselliráð Vigfús Thorarensen á Hlíðarenda, hann varð bráðkvaddur þann 13. apríl á heimili sínu. Sonur hans, assessor B. Thorarensen, sækir nú um Rangárvallasýslu. Þeir segja hana nú þá beztu hér á landi. Frændkona okkar, mad. Hólmfríður Jónsen, er nú og svo dáin, kona kaupmanna Árna Jónssonar, sem fyrr meir var maktar maður í Reykjavík. Líka dó í vor stúdent Benedikt Bogason á Staðarfelli vestra. Hann lét eftir sig fjögur þúsund  ar danskar sp[esíur] fyrir utan annan grúa skildinga. Hann var tengdafaðir kaupmanns G. Schevings. Son einn átti hann "líka, sem er'faktor á Stykkishólmi. Ó[lafur] M[agnússon] Stephensen er giftur Sigríði frá Hvítárvöllum og farinn að búa á Innra-Hólmi á Akranesi. Ögiftur er assessor B. T[horarensen] og þar er enginn skuggi til umbreytingar. - Næstliðið vor var hér sæmilega gott og grasvöxtur í góðu meðallagi, en ekki lítur líflega út, að það nýtist, því allan júlimánuð út til enda hefur komið einn einasti góður veðurdagur. Þar á móti hafa gengið stormar með kulda og kraparegni. Svona er það göfugt hjá oss hérna. F iskirí var hér það aumasta, í vetur og vor dálítið skárra. En 'ekki höfðum við samt af því óhappi að segja, og fiskuðu menn okkar í bezta lagi af því, sem nú er að gjöra. Annars líður okkur bærilega. Við erum skuldalítil og höldum vel við. Börnin lifa öll og eru ekki óefnileg. - Já, eg hafði nærri gleymt að segja þér, að doktor Scheving er giftur ríkri forpaktara dóttur að norðan, sem heitir Kristín Gísladóttir. Hann liggur nú veikur. ~ Ekki hef eg enn séð nýja st[iftamtmanninn] nema á bakið, og þar við held eg standi. Nú held eg það sé hér um bil afgjört að Við sjáumst ekki í þessu lífi, og getur mér enginn hlutur verr fallið. Væntanlega losnar hér ekkert embætti, sem þér er þént með, en skyld-i það verða, þá munu margir verða um það bein. Að sönnu er amtm. fyrir norðan nú orðinn hálfsjötugur og lasinn, svo líklegt er, að hann segi sig frá eða d[eyi] að fárra ára fresti. Hann er 'elztur bræðra sinna, en hinir allir dauðir. - Hér með fylgir ágrip af æfisögu móður okkar sál., sem þú baðst um; Nú hef eg látið hlaða upp leiði hennar af jörð. Efni leyfa mér ekki að gjöra meira þar við. Betur fór henni, þegar faðir vor andaðist, -- keypti hún hökul mikið fallegan og gaf kirkjunni fyrir legstað hans, þó kirkjuna hérna bæði vanti hökul, og svo á hún enga mynd af ljósahjálmi. En sleppum nú því. Þessháttar höfðingsstrik látUm Vér fátæklingar bíða. - Þetta bréf held ég sendi Nörregaard, sem færir galias frá Hafnarfirði. Þó veit eg það ekki enn. Með Thorsteinsen skrifa eg þér rækilegt bréf. Nú hef eg þá ekki meira að' segja. Guð varðveiti þig og þína og heila bæinn Skelskiör. Guð unni mér að sjá þig áður eg dey. Gleym þú mér ekki, þó eg verði í Grænlandi en þú í Nýja Hol› landi. Þín '

- v ' i '- Ingibjörg Jónsdóttir.


