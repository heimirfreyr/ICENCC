4.

Reikiavík þann 21ta August 1813.

Sanna Pöck kann eg þér fyrir þitt ástúdlega og mér kiærkomna Bréf af 26ta Junii næstlidna, og tvöfaldar Packir fyrir þína þar sýndu gódu Meiningu um mig ahrærandi Hegdun mína vid Assessor Gröndal og þad því heldur sem eg ætíd hefi haldid og vitad þig ad vera Mann ad öllu skrumlausann - vest er ad Gr. hvörki deyr né dafnar því í fyrra Sumar og í Vetur skánadi hönum nockud enn sídann í Sumar hefir hönum aptur þýngt, og er Veiki hans þess Kyns, ad hann ennþá gétur qvalist í mörg Ar.

Þó eg viti ad þér hafa allareidu verid skrifadar helstu Fréttirnar hédan, vil eg samt fliótlega fara yfir Höfudinntak þeirra því Gaman þókti mér í Forneskiu ad fá sem flestar Skírslur til ad géta borid saman. Þær eru þá hvad Astand Landsins snertir, ad Veturinn alt framyfir Nýár var sá besti enn nockud hardari þegar áleid, Vorid ecki hardt, engin Hafís kom, enn þad sem verst var heldur engin Fiskur, enn Vor Aflinn eptir Vetrarvertíd var þolanlegur, þó hefir hann ecki afstírt allareidu nú tilfinnanlegum Skortí milli Manna sem ecki sýnir annad fyrir enn daudann raudann í Vetur. I Vetri var dóu annars einar 13 Manneskiur af Biargarþrotum í Flóa, enn þar og annarstadar í Sveit horfist betur á nú med því Grasvöxtur hefir verid í betra Lagi í Sumar, og Nýting ecki fiarska slæm. Fréttirnar um Peninga Breitínguna [í] Danmörk hefir hér giört feikna slæmar Verkanir svo næstum engar Naudsyniavörur hafa verid ad fá fyrir Peninga &c. um þær veit eg ad Landfoveti Thorgrimsen skrifar þér greinilega og geng eg því fram hiá þeim. Hvad Commissioninn um Peninga Hætti Islands hefir giört muntu siá í Cancellíe; ad segia mína Meiningu um nockra sérdeilis Posta í því Efni væri sumpart ad compromittera mig eda Commissarios þar eg þó eckert separat Votum hefi gefid, enn þad var af því mér var þad moraliter ómögulegt. Fyrirgefdu þessar Dylgiur, med þeim er eckert ílt meint til neins - enn óskandi væri ad einhvör filial Bánka Mynd innleiddist fyrir Island, ef ecki til annars, þá til ad hindra frekari Sylfur Utfærslu af því. Vanmet öll á Stíl Commissionar Framverplisins mega annars kennast mér sem Concipista. Gamli Olafur Stiftamtmadur létst í Haust í Novembr. Etatsraaden er setstr ad í Videy. Madm. Ragnheidur Thorarinsdóttur fór austur til Födur míns í Vor eptir 49 Ara Veru í Videy. Gamli Lídur dó Mánudi seinna enn Olafur. Sr. Jón í Holti undir Ejafiöllum dáinn, Holt veitt Sr. Bryniólfi Sigurdssyni. Medal annara gódra Hluta sem menn þarfnast hér er Pappír, mín Eign af þeim Hlut er 12 Arkir, samt á eg 12 í Vændum og bí þá med þeim betri. Láttu mig ecki ad Ari gialda Stuttleika og Styrdleika þessa Mida, enn gleddu med langri Rollu þinn skuldbundna Vin B. Thorarensen.


