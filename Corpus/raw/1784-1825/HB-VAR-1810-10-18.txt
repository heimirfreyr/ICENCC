Viðey, 18. október 1810.

Góði bróðir!

MEÐ húkkerten Seyen, kaupmanni Petræus tilheyrandi, verð [eg] að heilsa dálítið upp á þig, þar eg býst við, að bréf mitt með Flateyjarskipi komi aldrei til skila. Það fyrsta, sem eg skrifaði, veit eg að Thorgrimsen annast, og þú fær það með skilum. Flateyj arskipið færði okkur bréf þín? og er það víst eg hef aldrei orðið fegnari bréfi frá þér, því eg hélt þú' værir dauður eða eitthvað mætti feila þig, þá að Koefoed uppástæði þig heilan á hófiSíðan eg seinast skrifaði, hefur það eg man ekkert í skorizt. Halldór Jakobsson, sem einhverntíma var sýslumaður, er dáinn. Var þó annars ríkur maður. Sr. Jón Ásgeirsson, prestur til Holts í Önundarfirðí, er farinn sömu leið. Sr. Þorvaldur á Reynivöllum hefur fengið Holt. Sr. Fúsi; á Heiðarbæ sækir nú með fleirum um Reynivelli. Sr. Jón Arason er sagður dauður í Vestmannaeyjum. Þó er það ekki með fullri vissu. Scheving er kominn til skólans, ekki hef eg enn séð hann. Jónsen þinn lærer hefur eignazt dóttur, sem heitir Valgerður. Oddur  altalín býr á Helgafelli. Ekkert heyri eg getið um lækningar hans. Assessor Gröndal liggur alltaf rúmfastur með sömu eymd. Sr. Jón Matthíasson er nú kapellán í Vatnsfirði og er giftur systur Margrétar Pálsdóttur, sem heitir Ingibjörg. Það fer svona og svona. Hefur þú ekki heyrt, að Guðmundur gamli rekurí-oss er sálaður. Madama Ragnheiður Davíðsdóttir, móðir sýslumanns G. Schevings, er gift 'bóndamanni, sem heitir Þorkell. Það var hnapphelduskaði fyrir son hennar. Sr. Árni Helgason býr í Gerði á Akranesi og er giftur Guðnýju Högnadóttur, sem var lengi í Skálholti. Móðir mín segist ekki hafa á móti ferð minni til Hafnar, ef þú kæmir sjálfur hér yfir og sæktir mig. Það er að segja, ef ferðir hér á milli yrði dálítið vissari, annars verður hún varla óhrædd um okkur. Sjálf held eg að hún kæmist ekki lifandi, þó hún annars vildi fara, því hún er svo kvalín af sjósótt, ogþar til þung á'sér og lasin. Þó, það læt eg allt vera, verst er sjósóttin, og þá er eg hrædd um hún sjái ei viljug af okkur báðum. Helzt held eg hún vildi þú kæmir og værir hér, það er að segja, ef þú fengir eitthvað lífvænt, en vill þó ei hafa af' þér, ef þú kynnir fá eitthvað betra þar í Höfn og lifa ánægðari, - og ekki heldur af mér, ef eg kynni hafa gott af að fara með þér. Svona má eg segja, að þetta hangir saman. Að læra að hrodera í fínt linned er mér ómögulegt, þar eg get hér enga undirvísan fengið. Eg held að fáar eða jafnvel engin í'Reykjavík kunni það, því engin þeirra gerir það svo eg Viti. Jómfrú Sivertsen í Hafnarfirði er sú einasta, sem það kann, og hún er bæði hér langt frá og eg henni ókunnug.

Eftir þínum ráðum skal eg eftir megni leggja mig eftir dönsku. Annars held eghjálpist með það, sem eg get skilið hana og lesið og jafnvel skrifað, þó eg ekki þyrði að bjóða þér hana í þetta sinn, en stirð er eg að tala hana og held eg það sé mest af óþarfa sneypni, og líka gjöri eg það sjaldan. Reyna vil eg að taka mér snið eftir því danska kvenfólki, sem eg sé, að svo miklu leyti sem staðizt getur með minni núverandi forfatning. Samt á eg sem þénustupige örðugt með að taka mér töluvert fram, eins og þú getur nærri. Með tíð og æfing vona eg samt að koma dálítið til. Skyldi svo falla, að til þess nú ráð fyrir gjörða kæmi, sem víst hangir af þínum og móður minnar vilja og hentugleikum, og þó það ekki yrði nema þanki okkar, er engu spillt, vænti eg þér þyki, þó eg tæki mér fram eftir megni. -- Um fram allt, gjörðu svo vel og gakktu eftir bréfi mínu, sem eg skrifaði þér með Flateyjarskipinu. Í því var nokkuð, sem eg vildi ekki að neinn hefði séð nema þú. Eg óskaði og svo, að þú sem fyrst segðir mér þína meining, því eg vil fyrst gjöra hreint fyrir mínum dyrum.

En svarið máttu innrétta eftir þinni hugarlund, því engin minnkun er mér að játa, að þú hefur betri vitsmuni til að sjá og bestemma það, sem svo mikið ríður á, en eg, og vertu í millitíð viss um, að eg ekkert forandra mínum þönkum í þessu efni. Í þessu mínu bréfi með Flateyj arskipinu sagði eg þér greinilega eftir beztu vitund kost og löst á g[ullsmiðnum] , og því nenni eg ekki að gjöra það hér aftur, þar eg vona þú fáir þetta bréf. Það var annars innan í bréfi frá stiftamtmanni, og eg held ekki nema það eina bréf til þín með því skipi. Þó eg nú slái svona .úr og í við þig, máttu ekki halda, að það komi af laussinni mínu, heldur því eg verð að velta því á alla kanta, þar eg get ekki talað við þig nema einu sinni á ári og þú eins sjaldan við mig. Og þó eg verði þá langorð, verður þú að virða vel. Verst er, að pappír skömmina drepur nú allt í gegn, svo þú getur ekki lesið. Þú mátt vera óhræddur um mig, góði bróðir, eg skal í þessu fyrrnefnda sem öðru bera mig að gæta skyldu minnar og breyta til þinnar og viðkomenda ánægju. Gott Væri, að þú nytir í þessu sem öðru ráða B. þíns. Vel munu þau gefast. Þú segir í bréfi þínu, að mikið muni ganga til að reisa hér yfir. Það veit eg verður mikið að sönnu, en dálítið hef eg sparað saman, sem mér er þó betra en ekkert. Ég á líka smávegis, sitt af hverju, sem eg gæti komið í peninga, og föt mín flest af klæði, sem eg gæti fengið vel afsett íþessari miklu klæðaeklu hér. Þar á móti fæ eg ekki hér það, sem eg þó nauðsynlega þyrfti, ef til kæmi, til- dæmis hatt, frakka og fleira. Eg ætla nú að hætta í þetta sinn, þú ert liklega orðinn leiður á að lesa. Móðir mín getur nú ekki skrifað þér, en biður mig bera kveðju sina. Við vonum báðar og óskum að sjá þig heilan á hófi einhverntíma. Vertu eins viss um að [eg] elska þig mest allra manna og fylgi þínum ráðum eins og eg fer með þér glöð og ánægð. Lifðu vel góði bróðir og unntu þinni af hjarta elskandi systur Ingibjörgu Jónsdóttur.

Í guðs bænum, bréf það fyrsta mögulegt. Arndís.

Í fall að þú ei fáir' bréf mitt með Flateyjarskipi, má eg ei undan fella að geta þess, að það sem, eg skrifa þér nú, að eg óskaði enginn hefði séð, var, að eg sagði þér frá guldsmed Th0rgrim Thomsens egtaskapar tilboði til mín ---, eg sagði þér líka hvað til kom, að eg lagði þá rækt við að segja þér - samt hvað mér sýndist vel og illa um hann - samt vísaði til B. þíns og Thorgr., sem munu þekkja hann betur en eg.


