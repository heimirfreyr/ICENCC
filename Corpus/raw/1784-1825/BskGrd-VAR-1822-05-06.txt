

Breiðholti, 6. maí 1822

- - - Yfir mig gengur, að þú skulir vera búinn að lesa nokkuð af mínum svokölluðu prédikunum, að þér líka vel þykir mér vænt um. Exemplarið, sem hér með fylgir, sendi eg konu þinni. Mér þykir þurfa góðan lesara, bæði er prentið dauft og ekki allsstaðar rétt. _ Ekki bjóst eg við svo vægum dómi almennings, sem þú skrifar mér, hvorki hjá þeim, sem lesa né hinum, sem ekki lesa, og er eg vel ánægður með hann, já, þó lakari væri, því satt að segja hefi eg ekki háa þanka um þetta opus og iðrast einlægt eftir að eg lét prédikanir þessar til prentunar. Þeir hafa líka í Viðey umbreytt guðspjöllum, sem eg kann ei allsstaðar við, það skal vera Skagfjörðs verk, og svo stal hann því orði úr formála mínum, sem átti að segja publico til, hver leiðrétt hefði guðspjöllin. Hvað er með þessháttar fólk að gjöra?

Fátækra sakir liggja hjá okkur í þagnaðar gildi. Afgang töluverðan höfum við í ár, nú er og gott árferði hér, af því tillagi sem fengum í vetur. Þig vantar að gefa mér bendingu um, hvað gjöra er, ef reikningar koma upp á okkur frá fyrri tíðum. Höfuðsmaður vor held eg sé að dragast saman við manninn á Hólmanum meir og meir, og lítil misklið útaf rangt prentuðu kammerbr. í Kpl., sem orsakaði hans innköllun og nýtt upplag n. 4, held eg hafi orðið meðal til fullkominnar vináttu, að svo miklu leyti sem ráð er fyrir að gjöra. Sú saga er of löng nú, þú fær hana og líklega frá öðrum, því hún hefir orðið hér hljóðbær, þó allir viti ei fullkomlega hennar samanhengi og máske eg ekki heldur.

Nú skaltu ekki geta hrósað bréfi mínu fyrir brevitatem - til lukku annars með það atriði, sem þú Væntir í þínu húsi, fari það svo æskilega sem mögulegt er! En lítið vilja nú mínar bænir segja hjá konunnar, sem biður drottinn um hið sama, hvort honum lízt svo eða ekki, - og verið þið nú bæði blessuð alla tíma.

Eg er þinn

Ã. Helgason. Esk. T. Thorgrirnsen liggur einlægt mikið hættulega veikur.

Nýtt sár fyrir biskupshúsið, ef hann lemur af, sem mikil líkindi eru til, þar eð læknirinn segist ekki geta bjargað neitt til gagns.

Hana. nú, hugsaðu þig nú ekki um, heldur kom snarlega-


