

19. apríl 1807

Nú man eg ekkert, hvar eg hætti rugli mínu í gær, enda mætti þér vera farið að ganga eins og fjandanum á Kirkjubæ fyrir austan, sem flúði fyrir leirburði bónda þar af leiðindum. Landsyfirrétturinn er eins og hann er vanur í sjálfum sér sundurþykkur. Sýnist sem Gröndal dragi nú justitsráðsins taum af öllum kröftum. Hefur justitsráðið og styrkt hann stórum í hans ökonomiske forfatning, en Ísleifur Einarsson er nú málið, sem þeir frændur allir skjóta til, og margar skikaner hafa þeir allareiðu gjört honum. En hann lætur ekki á sér festa og borgar illt með illu. Gröndal hefur verið mikið heilsulasinn í vetur, og oft haldið við rúmið að mestu, af sinni gömlu gigt. Lf. Klog er nú Væntanlegur að flytja á sjálft Nesíð til vors eða sumars, og hefur fengið húsið mikið endurbætt upp á Hans Madsens reikning. Hann á nauðabágt í búi eins og Vér fleiri, en þó er hann mikill á lofti. Kona hans þykir sumum nokkuð skapstór. Ólafur okkar Stephensen lifir við það gamla og hefur nú fengið svo langa fjöður i hattinn, að eg sá hana með berum augum af Hólavelli inn við Laugarnestanga, og er eg þó ekki vel skyggn. Frú Stephensen er öll bágari til heilsu. Hún fær oft öngvit á millum og er orðin frábærlega minnislaus. Sira Markús Magnússon hefur verið lasinn af gigt lengi í vetur, en sira Arngrímur þjónar fyrir hann. Prestur vor hefur búið sér til unga dóttur, heitir Helga. Hann á bágt með udkomme eins og allir embættismenn, sem eiga að lifa af launum sínum.

Leutenant Smith er að semja einhvers konar afhandling um Islands ökonomiske tilstand. Hann er maður mikill og mun þó sýnast sjálfum sér enn meiri en hann er. Sýslumaður Koefoed segja menn að skrifi rétt vel fyrir sig, hafi höfuð gott og vel að sér í lögum, þar hjá er hann feikna bráðlyndur og  óviðfelldinn við bændur, sem hann jafnvel á stundum skal kenna handalögmálið, og það jafnvel brm. Brynjólfi á Bakka. Greifi er ljúfur við alla, iðjusamur og mannasættír mesti. Mér er hann dag frá degi betri, og enga veit eg amast við honum, nema þá í múrnum, sem hann hefur tekið upp á nokkuð geworben fót. Milli hans og landsyfirréttarins fer allt svona sæmilega, að minnsta kosti fyrir mannanna augliti, en engir munu þar trúa öðrum of vel. Allt fer vel fram við Bessastaðaskóla, því smáknurr um mat tel eg ekki. Lektor er sá sami sem þú einhverju sinni skrifaðir mér. Mönnum þykir hann nú nokkuð afskiptalitill af að halda yfir orden. Jón frá Görðum fær mikið gott orð, bæði fyrir flyd og dugnað. Prorektor hefur og í seinustu árunum tekið stórum framförum og er orðinn vel liðinn. En hvar fáum við nú menn, bæði í hans stað og til þess annars enn nú liðuga lærerplads? Þú segir Helgesen minn og Scheving, en eg held synd að taka Helgesen frá þér, einkum þar þú ert farinn að leggja þig eftir theologien, þó kysi eg hann fyrstan. Illa er, ef frænda minn Scheving vantar humanitet, því betri hentugleikar held eg séu fyrir pzedagogen að missa það en læra, en gott er það allsstaðar.

Ekki ætla eg að fráleggja mér um sinn þinar beskyldninger, að eg hafi verið arrangem. com. miður eftirlátur en skyldi. Það aetla eg að geyma til ef guð lofar mér að sjá þig aftur. Gjarna vildi eg leve inclumbet, en að hafa börn, konu, griðku, þá sem koma, og kontoret, allt í einu verelse, það var að minni meiningu illfært. Var þá ekki eins gott að eg notaði þetta verelse, sem annars stóð liðugt, til að koma þar bréfum mínum í orden? Og leigu mátti eg svo borga hvort sem var. Rétt hefur þú með föður Nedtun, svei félagi við hann, og þó erum við ekki enn að öllu skildir, og dætur hans er flögð (segir Gr.) og alls ekki mitt meðfæri. Mínum góða Frydensberg trúi eg vel, þó við yrðum saupsáttir stundum í sumar, lætur hann mig víst ekki þess gjalda í því, sem hann getur mér til gagns. Nefndu þó aldrei dýnuna, fari hún í friði. Það var verst hún kom þér ekki að gagni. - Sökin með sira jón Brynjólfsson er komin til rétta, hann hefur borgað peningana, en eg ekki fyrir processa. Lifðu sæll og blessaður, þinn til dauðans og lengur ef eg get.

Geir Vídalín.

Heilsaðu mínum góða Henkel, hann mun þekkja þetta nauðljóta höfuð.


