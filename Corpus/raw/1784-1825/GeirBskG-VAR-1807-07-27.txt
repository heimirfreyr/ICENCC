

[Geir biskup til Bjarna Þorsteinssonar]

Reykjavík, 27. júlí 1807

Hjartans þakkir fyrir þitt þér líka vinarbréf af áttunda april. Að ég ekki hef fengið fleiri, má eg ekki seka þig um, því það væri að vera bæði gerr og matvandur, og þegar þú skrifar, eru það löver. Þó veit eg varla, hvað þú hefðir gjört, ef þú vissir, hve kær mér eru bréf þín. Það var mér ókær frétt þegar eg heyrði með fyrstu skipum, að þú værir hætt veikur, og mikið gladdi mig, þegar þín góðu bréf gjörðu bæði mig og assessor Gröndal til lygara eða falsspámanna, því báðir spáðum við þér dauða, kannske þess vegna, að við báðir unntum þér að lifa enn nú nokkuð. Bréf mitt til bróður míns Jóns læt ég fylgja með þessu, og hefur þú mitt fullkomið leyfi að ganga í því eins og guð í Ísraelitúnum, og brenna, ef hann er dauður, því þér ætla ég secundum omnes probabilitatis regular að lifa hann. Af því sérðu allt hvað ég hef getað tínt saman um veðráttufar, hafís, grasmaðk, grasbrest, aflabrögð og fleira, og vil eg ekki kokka upp á það nýja súpu handa þér, því hún verður óæt. En með hverju á ég þá að gjalda þér það ágæta skilderie, sem þú gefur mér af þeirrar grátverðu Evropas nærverandi ásigkomulagi? Hjá oss hefur vetrarlangt og allt til þessa verið friður að kalla, því þjófaprocessa tel eg ekki. Þeir hafa og verið færri í vetur en áður, og illa borga eg þá 100.000 Preussa, ef eg ekki get boðið þér fyrir þá nema eina kerlingu, sem skotin var í vetur undir Jökli. Þetta bar svo við, að menn fundu hana rekna af sjó, en [er] farið var að aðgæta líkama hennar, sást að hún hafði fengið skot gegnum höfuðið. Þetta verk kenndu menn Kjartani, ungum manni, syni Ólafs á Kjalveg, sem nú heldur Stapaumboð. Hafði Kjartan legið við skothús skammt þar frá, sem kerlingin fannst. Ekki vita menn heldur í hverju skyni hann hafi kerlinguna skotið eða hvort hann er valdur að verkinu, því hann skal hafa neitað því stöðugt. Er þó búið að halda fjölda þinga í þessu máli. Ólafur faðir hans skal hafa yrkt sálm um allt þetta, ekki sem hæversklegastan, og er hann nú múlkteraður fyrir hann um 50 rd., og hefur gjört afbigt, sem upp var lesin og slegin á öllum næstu kirkjum. Annað mál féll og til í Snæfellssýslu í vetur. Þar var drepinn niðursetningur, fyrst sveltur, og síðan að vitni kirurgi rotaður. Í því máli er enn ekki dómur fallinn. Þriðja er þar enn nú í fæðingunni, og áhrærir það sérílagi Ásgrím okkar sira Vigfússon, sem fyrrum constitueraður sýslumaður, Ebenezer Thorsteinsen, klagar fyrir of mikla framkvæmd í að uppskrifa og selja eitt eða tvö dánarbú versleg, líka fyrir of röggsamlegan framgang í hreppstjórnarverkum. Í Ísafjarðarsýslu stendur og til mál milli sira Teits okkar á Skarði og sýslumanns Jonsonius. Hefur prestur klagað sýslumann fyrir afskiptaleysi af þjófa- og dulsmálssök, en sýslumaður erklærað prest fyrir alræmdan að lygum og þvættingi. Hef eg nú orðið að skipa honum að fráleggja sér þenna vitnisburð. En eigi eg að geta í vonirnar, held eg að báðir mennirnir hafi satt að mæla.

Við nýjum process held eg sé að búast úr Norðurlandi. Sýslumenn þar (að Þórði Björnssyni undanteknum) hafa í ár reiknað sér og tekið öll sýslugjöld in natura eður svo miklu í peningum, sem verðlagi á natural afgiftum nú sambýður. Skulu sumir jafnvel hafa tekið 3 rd. í skattinn, eður á með lambi. Höfundur að þessu var secretaire Briem, og fékk hann á þenna hátt góðan bústofn. Sýslumenn bera fyrir sig þann bráðum væntanlega kapítulstaxta, en í bóndum er kurr mikill. Amtrnaður Thorarensen hefur leitt sig frá þessari sök og staðið eins og góður general bak við. Hospitalshlutasökin úr Eyjafirði, sem höfðuð var gegn klerki Thorlacius í Miklagarði fyrir vanaðan hospitalshlut um 5 merkur af amtinu paa justitiens vegne, verður nú einn af þessum dögum uppádæmd fyrir landsyfirrétti, og kemur mér ekki óvart, þó klerkur sleppi þar betur en í héraði, hvar hann var dæmdur í 50 rd. bætur og 40 rd. málskostnað m. m. Annars mættu þeir hér báðir sira Jón í Núpufelli og hann, og voru hér heila Viku. Lærði eg þá að þekkja báða þá góðu menn, sem í sannleika eru originaler. Sá eini er dugnaðarrnaður, vel að sér, fastheldinn og fær í flestum sjó, enda finnur hann og, að hann er flestum meðalmönnum meiri. Mun hann og engi vopn spara, nær á þarf að halda. Hinn framgjarn og illgjarn og hefur eitt það mesta hrekkjavit, þar hjá gamalvanur processum og treystir á mammon, sem þar hefur valið sér verðugan húsbónda. Þeir höfðu áður en þeir komu suður enn nú átt illt saman, því pr. H. Th. hafði valið hinum skammaryrði í vitna viðurvist með langtum fleiru, en til lukku höfðu ekki þessar sakir verið fyrir rétti. Eftir þriggja daga þref lukkaðist mér að semja sætt á milli þeirra, svo pr. H. E. Th. skuldbatt sig að borga presti  J. 40 rd. (af hverjum þó þessi vildi hafa sér forbeholdet að eftirgefa allt að helmingi) og 4 rd. til fátækra prestaekkna, og riðu þeir svo heim, sáttir að kalla. En þá slá mér öll jólamerki feil, ef sú sætt verður eilífarí en kónganna, þegar þeir semja frið.

Eg hripaði þér í vor með póstskipi, þar minnir mig eg dræpi á sök þeirra prófasts sira Eiríks í Reykholti og sira Engilberts á Lundi. Nú hefur sira Engilbert afturkallað þær sakargiftir, sem hann gaf prófasti fyrir rétti í héraði, og þær voru ómortifiseraðar, svo eg held þeir sættist nú heilum sáttum.

Þetta er nú Tomus I í ár, eg byrja á hinum í kvöld, sem á að innihalda litteraturen, og það máttu trúa að verður vigtugt bréf.

Nú ekki meira. Gr. er klár og ætlar um borð, og hér er allt á sp . . . .

Vertu sæll og unntu þínum einlægum vin

Geir Vídalín.

Endað þann 31. júlí 1807.


