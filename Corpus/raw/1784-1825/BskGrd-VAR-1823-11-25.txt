

Breiðholti, 25. nóv. 1823

H. Thorgrímsen er hér nú með reikning sinn fyrir skrift á Synodusakti sra Ásgríms og segir þig ennnú veikan. Það þykir mér vera orðið of langt, og þá er öll von þér þyki það ekki síður. Þú veizt eg er vestfirzkur, og qva talis má eg tala um aðsókn. Thorgrímsen sótti að mér með leti og nókkurskonar ógleði, og það aftur hefir komið af því, að hann sagði mér af veiki þinni. Þú verður því og svo þess vegna að flýta bata þínum, að ekki halinn á stiftinu dragist með.

H. Thorgrímsen kom með reikning fyrir skrift á Ásgríms akti, og get eg ekki út á hann sett, eftir því hann var þéttar skrifaður en venjulegt er á þessháttar skrifum. Það er einasta pappírinn, sem heldur mikið er reiknaður. En þegar athugast, að þar með eftir fornum sið reiknast 2 eða 3 hrafnsfjaðrir, nokkrar unser af bleki og eitthvað af sandi, mundi það geta passerað.

Við kona mín óskum þér nú fljótrar heilsubótar, bæði þín og konu þinnar - og allra vor - vegna.

Þinn einl. elskandi

Á. Helgason.


