

[Geir biskup til Bjarna Þorsteinssonar]

Reykjavík, 14. september 1807

Úrkula vonar um að sjá nokkra línu frá þinni kæru hendi fyrr en með póstskipinu, sat eg í gærkveldi og var að melankólisera, þegar þitt ástríka bréf af 12. júní barst mér í hönd. Það hafði eg að sönnu reynt áður, að engin ólund þreífst í sama húsi og þú varst, en hitt er dæma færra, að þú, fjarverandi og það með einu orði, getir rekið djöfla út, því aldrei svo snart hafði eg lesið fyrstu línur bréfs þíns fyrr en sá, sem í mér bjó, tók stjórann og fór, ne fætore quidem relicto, sem þeirra er þó siður til. Þess konar bréf eru þó þakkaverð. Að jafna þér við jón Zidska er að gera of lítið úr þér, því það var skinn hans, sem rak þyzka á flótta, og Víst voru þeir menn, en ekki draugar. Sed quid dignum tanto feret hic promissor hiatu? Það er mér þó kært, að admiralen komst heill af hafi. Vil eg nú þú ráðir honum að setja Katrínu sína upp í hró, því sé það hans ásetningur að ríða öllum skerjurn, kynni þó hjá einhverju þeirra að verða dýpra en hann standi botn, og er hann þó nægilega langur. Þetta bréf þitt fékk eg með Hr. const. adjunkt Johnsen, hann var 71/2 viku í sjó, og þar af 3 Vikur í is. Loks hraktist hann inn á Seyðisfjörð, og þaðan fór hann landveg hingað, síðan er þó skipið komið inn á Eyjafjörð.

Línu hafði eg hripað þér með lötu Brúnku, en aldeilis óæta nema í harðindum, því í hana hafði eg pakkað allra handa hoskum smusk, sem ekki var fyrir nokkurn á borð berandi. Að bæta þar við fleiru af sama slags, er að minnsta kosti engin hæverska. Þó er nú ekki um sinn á betra kostur. Síðan hún fór, hefur hér ekkert til tíðinda borið. Veðurátt hagstæð og nýting góð á heyjum, svo eg held hér verði heyskapur í meðallagi, þó grasvöxturinn væri eigi stór. Afli nokkur og góður á Vatnsleysuströnd. Fyrir norðan land hefur sumarið verið óþurrkasamt og þar hjá mikið grasleysi, en miklu betra í Múlasýslu. Svo mikill friður er nú með oss, eins og þegar hringurinn lá á Jalangursheiði forðum, því þegar eg undantek eitt landaþrætumál milli kirurgs Ara og nábúa hans, sýnist sem friðurinn sé flúinn hingað.

Fái eg nú ekkert frá kolleg[ierne] í ár upp á eitt og annað, sem eg hef skrifað þeim embætti mínu viðkomandi, skal eg verða sparari við þau á pappír hér eftir, ef mér auðnast að lifa. Að þau þegi, þegar eg er að klinke um húsleysi með meiru, læt eg gott heita, en að þegja við öllu. - Lífvænar eru sýslur vorar, þær betri vel að skilja, þegar bændur borga allar tekjur, sem þeir eiga að lúka in natura eður evalueraðar til natura. Þú segir óvíst sé, hvað lengi það muni endast, en stórum grunar mig, að síðan sökin einu sinni er lögð á hilluna, muni þokast úr hömlu um næsta mannsaldur, þangað til hún verður sett í verk, einkum þar sjónarlegt er að grípa verði hendinni í kóngsins kassa, ef dómararnir ekki eiga að svelta í hel eða neyðast að taka hendi sinni í vasa þeirra, sem málin eiga saman. Um útfallið á málum H. Thorl. klerks og Briems skrifaði eg þér með Brúnku. Nú held eg, að klerkur muni appellera, því hann er fæddur praktískur júristi, og mun þá ekki fara betur fyrir honum.

Nú sé eg að ekki er nóg með það, að þú drífur djöfla út, heldur ertu orðinn sparnaður líka, og áttu spár þínar ekki lengri aldur en frænda Grettis. Sira Jón á B[ægisá] sáði eins og þú segir í fordjörfunínni, en hvernig hann uppskar sérðu bezt af hans svokölluðu Bragarbót, sem eg sendi þér einhverja kópíu af. En eg er ekki búinn með litteraturinn. Hver hefur staðið fyrir að láta þrykkja, corrigera etc. það Nýjatestamenti, sem nú gefins á að útdeilast meðal vor? Og hver hefur skrifað formálann? Svo miklar þakkir, sem eg kann þeim góðu mönnum, sem hafa kontribuerað til þess að bókin yrði hér gefins útdeild, svo litla kann eg þeim hirðulausa . . . , sem hefur besorgað udgaven, hver sem helzt hann er, og enn nú minnstar þeim, sem formálann hefur skrifað. Berðu undir vin okkar, Árna Helgason, á hvaða guð vísi þetta, á honum muni vera kvarðað: „að vita það og trúa því, hvað þessi bók inniheldur, útrekar eilífa sáluhjálp. Án þessarar vizku og þessarar trúar kann enginn að verða frelsaður.“ Þunnskipað verður þá hjá guði mínum, ef ekki fleiri en þessir verða með honum. Líka skilst mér sem fjandinn megi færa út kvíarnar, ef hann á að hýsa alla hina. - En er eg þar ekki farinn að skrifa þér, sem stendur upp í klof í jure-romano, hreina theologiska afhandling, og það með sama iver eins og forfeður mínir brúkuðu í líkum efnum! Nei, ekki meira um það. Mikið munu þeir víst afreka í vetur greifi Trampe og justitsráð Stephensen, en mig hryllir við öllum skjótum breytingum. En segðu mér nú bezti vin, hvað viltu með mig til Hafnar? Viltu verða björnetraekker? Hvað sjálfan mig áhrærir, gæti eg varla beðið um meira en eg hef, og það þó eg þurfi meira við og vissi eg fengi meira. Hitt er ómögulegt, að eg gæti orðið föðurlandi mínu þar að notum. Hver mundi trúa mér að taka um það þvöruskaft, sem svo margir hafa áður haft í hendi? En þó segi eg það, kynni eg að verða Íslandi til nota, skyldi eg aldrei skorast undan að vera björninn, ef þú vildir vera björnetrækkeren. Rétt hefur þú, að skóladirectionin hér var aldeilis neutral með að kjósa lærer í próf. Paulsens stað. En veiztu ekki, að jöfur einn gefur plássið, og var það ekki ofdirfska að proponera nokkurn meðan enginn sótti? Eg vonaði og óskaði eftir okkar góða Árna Helgasyni, en nú hlýtur svo að vera sem komið er. Kannske við fáum hann síðar, og innan skamms. Um engan hlut er mér meira annt en að mýslingar mínir fái nóg fóður og gott og séu þar hjá vel hirtir. Eg skal segja þér, hvað J. Fl. dugir til með póstskipinu, verum timeo Danaos. Nærri var eg farinn að láta strax fjúka í kviðlingum, þegar eg las seinni part bréfs þíns, en hætti, því eg vissi það mundi verða óskemmtilegt rangalagaul, þar hjá er eg eins og landi minn Glámur trúlaus á sönginn, einkum ef um graut skyldi kveða, því um hann þykir mér ætíð illt að yrkja. Þó veit eg ekki nema eg geti yfirtalað Petersen að ljóða eitthvað, ef hann á von á snotru exemplare. Eg skal lesa planið, ef eg fæ það, með athygli, ef það ekki er of langt.

Eg hef nýlega haft nokkrar bréflegar disputer með arrangem. komm. minni, og eru þær mér nokkuð ógeðfelldar, einkum þar hún hefur goldið mér ójöfnuði mót blíðlyndi, en sú sök mun jafna sig.

Jus Róm. skal héðan af vera það, sem eg held mest af, því nú lýsi eg eftir því, að á þér liggur meðan við lifum báðir servit. epistolas mihi scribendi, það er að skilja, þegar þú kemst til, og skal eg ætíð meta hana með mínum beztu eignum og itökum og engum selja meðan eg er lífs.

Við kveðjum þig öll og kyssum í anda. Meðan eg lifi vil eg vera Vin þinn

Geir Vídalín.


