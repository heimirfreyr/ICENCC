Bessastöðum, 30. ágúst 1820.

Góði bróðir!

SÍÐAN eg skrifaði þér með madömu Símonsen hefur það eg man ekkert fréttnæmt til borið nema að sýslumaður vor F insen er nú giftur dóttur kaupmanns Möllers, sem sögð er mesta góðkvendi. Það gleður mig, að Símonsen hefur fengið góðan vind, sem var honum vegna konu hans sérdeilis nauðsynlegur. Lifi eg það, að eg sjái hana aftur lifandi, vænti eg að fá skilmerkilegar og góðar fréttir af þínu kæra húsi, því það er nú mín mesta skemmtun að fá þín bréf. Gleymdu ekki að skrifa mér með póstskipi. Mér hefur dottið í hug að gleðja mig dálítið á afmælisdag þinn í haust, þann 26. október. Það er um það bil, sem póstskip er vant að koma, þá vel gengur. Lifðu vel og heilsaðu innilega konu þinni og börnum frá þinni heittelskandi

Ingibjörgu Jónsdóttur.

