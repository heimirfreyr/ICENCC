

Reykjavík, 11. nóv. 1821

Eg kom hingað í gærkvöldi í brullaup, hvar af nú býðst svo mikið, að mér er farið að þykja nóg um, og er þó mælt að geistlegum ói ekki allt í þeirri grein, og þá fékk eg þitt elskulega bréf af 22. f. rn., sem eg var farinn að verða langeygður eftir, helzt vegna þess, að eg vissi ei hvort þú hefðir fengið (fyrr en nú með því) nokkuð af mínum seðlum, en það er vel farið þeir eru til skila komnir og enn betur, að þeir skemmta þér dálítið.-

Þessi seðill verður þeim lakari, því hvorki er eg heima né í góðu standi eftir veizluna i gærkvöldi, og loksins er í mér prédikunarskjálfti, því það er sunnudagsmorgun. En eg tjalda því sem til er.

Síðan seinast hefi eg ekkert frétt af þínum framkvæmdum vestra eða réttara, hvernig þeir dæma þig þar. Vissi eg að þú mundir ekki þyngja á landsetum Stapa umboðsins, því það mun varla standa í þínu valdi annað en sjá eftir, að reikningar séu réttir, en eg les eins og skrifað er. - Illa segist þér af höndlun þar vestra. Veðuráttan mun ei heldur góð, og af illu til er skást að búa fyrir sunnan Bröttubrekku, þá er og miklu hægra að heimsækja þig. Eg vildi þú vildir segja mér, hvort nokkuð vildir láta kaupa hér fyrir þig, kaffi, sykur, pappir eða annað smávegis, og nú stendur ei annað í vegi, að eg ekki ræðst í að senda þér eitthvað af þessu, heldur en það, að eg ei veit nema þér misþokkist slíkt. Láttu mig vita þetta með næstu ferð. Timbur á að seljast hér á auktion þann 20.  m. Eg vildi og vita, en það getur ei látið sig gjöra svo fljótt, hvort þú vilt hafa nokkuð af því; máske þú getir ei heldur vitað það sjálfur, því ætlir þú þér aðsetur á Völlum, er ógjörningur að sækja það hingað. Þetta timbur kom frá Höfn á póstskipinu, sem aldrei hefir gjört eins lukkulega reisu og nú, til Knudsen. En af því skipið var assurerað til Hafnarfjarðar, þorði Knudsen ekki að láta það koma hingað og vildi ei kosta uppá að sækja timbrið þangað. Með póstskipinu komu ekki fréttir. Öll embætti hér óveitt, einasta er mér skrifað frá Viðkl., að varla muni Árnessýsla losna, þú skilur það. _ Utanlands fréttir veit eg engar, og það sem til er, kemur víst til þín frá betri höndum. Máske og svo sú saga, sem mér þykir nokkuð æfintyrisleg, að Repp okkar sé orðinn prófessor í Dublin; hún gengur hér staflaust, en ekki hefi eg séð hana skrifaða.

Frá Grími okkar fékk eg nú bréf og þótti mér vænt um, því það gamla er svo gott. Eg fékk líka bréf og bók með frá Englandi, höfundinn þekki eg ekki, hann heitir Dudley í London og kallar sig friend of the Bible Society, segist gera þetta af því eg [sé] svo hátt uppskrifaður hjá vinum Biblíufélagsins þar, og hjá engum eins hátt og hjá sér. Mér varð ei annað að orðum, þegar þetta las, heldur en það sem Jeppe sagði, þegar hélt hann Væri kominn í himnaríki: Og det saa ganske uforskyldt.

Þarna ætla eg að hætta, og þó konan sé heima, skila eg frá henni kveðjum innilegustu. Óska ykkur til lukku með væntanlega gleðí _ og er ætíð

þinn elsk. vin.

Á. Helgason.

Það er satt, ástskyldugheitin orsökuðust af því, að eg í allri undirgefni kannaðist ei við orð í einni minni prédikun - fékk nóga óþægð og svaraði þá massivt, og svo er það niður dottið, nefnilega extra, sed de occultis non judicat ecclesia.


