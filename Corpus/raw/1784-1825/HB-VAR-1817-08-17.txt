Bessastöðum, 17. ágúst 1817.

Hjartkæri bezti bróðir!

MEÐ fornvin vorum, stúdent Þórði Sveinbjörnssyni, má eg ekki undan fella að láta þig vita, að eg lifi enn og fékk með Símonsen bréf frá þér og gullhring, en hvað ætti svín að gjöra með gull í grönum, hringa og pral-tíðir eru á enda fyrir mér. Hafðu samt enn mitt innilegasta hjartans þakklæti fyrir bréfið, og hann, hringurinn, skal vera það, sem eg lengst á, og eg man vel hann er frá þeirri kærustu hendi.- Í bréfi, sem eg skrifaði í vetur, sagði eg þér af högum mínum, en póstskipið er, það menn sannast vita, forgengið og heila mannskapið drukknað við Snæfellsjökul, þar á meðal Johnsen lærer, kunningi okkar. Hann ætlaði að sækja um Breiðabólstað í Flj ótshlíð. Hann skildi eftir fjögur hráung börn. ~ Nú erum við flutt til Bessastaða og kann eg nú betur en áður við hús og pláss, en kvíði við meir vetri en allar aðrar skepnur. Við eigum að skaffa skólapiltum mó og ónustu og stúlku að sjóða fyrir þá og víðara ekki. Eg skrifa síðar með Símonsen, og þá sendi eg peysuna. Stiftamtmaður er nú farinn. Hann hefur verið oss mikið betri en hann hafði lofað. Assessor Thorarensen hefur við tekið að forrétta st [iftamtmanns]embættið. - F agrir eru Bessastaðir, en magrir eru þeir orðnir, en hefur verið kostajörð, fordjörfuð er hún nú. Eg má hætta í þetta sinn. Heilsaðu konu þinni og lifðu sjálfur sæll og unn þinni

Ingib. Jónsd.


