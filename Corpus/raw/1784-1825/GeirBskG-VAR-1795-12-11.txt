[Geir Vídalín til Hannesar Finnssonar]

[Lambastöðum, 11. desember 1795]

Háæruverðugi herra biskup, hæstvirðandi, dyggðaríki tengdanáungi.

Seðill þessi á að Vitna um mitt innilegasta ástarþakklæti bæði fyrir yðar síðasta ástúðlega tilskrif, sem og fyrir alla forna og nýja velgjörninga mér og mínum til handa, og nú síðast afhendingu fjögurra sauða frá Mr. Ólafi á Þyrli. Þeir voru tvævetrir að aldri, og sagðist hann ekki geta goldið eldri vegna missis, sem hann hefði liðið, en allir voru þeir rétt Vænir og betri en annars fé, sem hér skarst í haust á þeim aldri. Ólafur Vildi eg skyldi antaka þessa sauði sem gilda borgun fyrir landskuld sína, en eg sagði honum, að eg hefði engan rétt til annars en veita þeim móttöku, en hvorki til að meta þá eður kvittera hann fyrir landskuldina, og ætti hann þar um allan sinn aðgang að yður.

Rektor vor, herra Gísli Thorlacius, er nú mjög heilsulasinn, svo hann um hér um hálfsmánaðar tíma hefur varla getað fylgt fötum, og rúma viku hefur hann legið að öllu rúmfastur. Sjúkdómur hans er kraftaleysi, trykning fyrir brjósti og dofi í hnjárn og fótum. Þó er hann ekki stríður enn sem komið er, en mjög er eg hræddur um, að hann varla muni komast bráðlega svo til heilsu, að hann geti gegnt embætti sínu, og líkast sýnist, að þessi sjúkdómur muni draga hann seint eður snemma til bana. Hann hefur talað við mig um, hvern hann kynni liklegastan að fá til að lesa fyrir skólanum á meðan ásigkomulagi sínu Væri þannig varið, og hefur einkum nefnt til þess sira Brynjólf Sivertsen frænda sinn, vandaðan mann og skikkanlegan, eftir sem eg hygg með gáfum í meðallagi, en um lærdóm hans kann eg ekkert að vitna, þar hann er mér ókunnugur; eður og hr. konrektor Jakob Árnason, sem vissulega er duglegur maður á sínum aldri og í sínu fagi. Nýlega nefndi og hr. stiftamtmaður við mig, hvort eg ekki vildi takast þetta á hendur, þar eg eftir skóla f0r[0rdning] af 1743 væri sá fyrsti, er skikkast ætti í rektors stað í hans forföllum. En bæði er það, að Seltjarnarnesþing leyfa ekki mikil hjáVerk, og eg sjálfur allareiðu farinn að ryðga í grammaticalibus. Líka sagði eg honum, að eg væri rektor þeim mun óhentugri en hinir, að eg mundi verða honum kaupdýrari, þar eg ekki treystist að bæta þessu á mig frá þessum tíma til vordaga undir 80 rd., sem víst er ómögulegt fyrir rektor að borga af sinni litlu gage. Foresló eg því í minn stað vicelögmann Gröndal, sem eg þekkti sérdeilis duglegan í philologien, en herra stiftamtmaður sagði strax, að þetta mætti ekki nefnast, þar hann Væri verslegur embættismaður. Eg sagði, að mér sýndist meira vert, að hann Væri duglegur informator á þessum svo vigtuga pósti, en þó hann hefði nokkurs konar kunningsskap við jura. En meir gjörði eg þetta fyrir að statuera hæresin en til þess að eg vænti, að það kynni að fá framgang, einkum þar lögin munu þessu mótfallin.

Taui yðar, sem innkom með póstskipinu, veitti herra Bergmann viðtöku eftir tilmælum mínum, því mér þótti það betur geymt þar en hjá mér.

Í nótt sálaðist regements kvartermester Scheving, sem dvalið hefur hjá mér síðan hann kom að norðan, eftir að hafa legið veikur hér um 7 vikur. Orsökin til sjúkdóms hans held eg verið hafi kuldi og óveður, sem hann leið á ferðinni að norðan, á fjöllunum. Sjúkdómur hans byrjaði með forkjölelse, er síðan umbreyttist til uppdráttarsjúkdóms.

Veðurátta hefur verið hér góð, það sem af er vetrarins, og afli rétt góður, þegar á sjó gefur, sem sjaldan er, bæði hér og á Kjalarnesi. Í haust fékk eg um síðir upplýsingu um, hví ekkert svar er komið uppá ansögningu tengdaf. og sira Björns um Hítardalinn. Orsökin þar til er engin önnur en sú, að sá sem eg hafði beðið fyrir að promovera hana, hefur prettazt um þetta og stungið henni undir stól. En af hendingu sendi eg hinn genpartinn í sumar öðrum manni, og vona eg að hann verði betur promoveraður.

Eg enda með innilegustu forlátsbón og hugheilustu velferlaóskum mínum og minna til yðar og allra ástfólginna. Eg vil ætíð stunda að mega vera

yðar háæruverðugheita einlægur elskandi þénari og tengdanáungi

Geir Vídalín. Lambastöðum þann 11. lObr. 1795.


