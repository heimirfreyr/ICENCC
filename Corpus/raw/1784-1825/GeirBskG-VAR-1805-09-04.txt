

[Geir biskup til Bjarna Þorsteinssonar]

Lambastöðum, 4. sept. 1805

Eg hafði fyrirsett mér að skrifa þér rækilegt bréf, en eg held það verði minna og etc. - Fyrst ætlaði eg þá að þakka þér rækilega fyrir þitt makalausa og þér einum verða tilskrif í sumar, síðan ætlaði eg að fortelja þér allar dagens nyheder, bæði frá mér og öðrum, en siðvanalegt annríki gjörir, að eg verð að fara yfir allt þetta á hundavaði. Láttu mig samt ekki gjalda þess, og skrifaðu mér svo oft sem þú getur, þó það sé ekki nema einber endurleysa, því satt að segja, þá hýrnar ætíð yfir mér þegar eg sé bréf frá þér, og þegar eg er búinn að lesa þau, segi eg í hvert sinn, meira, æ meira!

Eg ætla nú fyrst að byrja á vindi og veðráttu, og er það með fám orðum sagt, að þetta yfirstandandi ár hefur verið til lands eitt það æskilegasta, vorið einkar gott, því ein tvö smáíhlaup telur maður ekki. Sumarið eftir því, og grasvöxtur sá allra bezti, einkum á valllendi, hafa sumir fengið helmingi, sumir þriðjungi meiri töðu en í fyrra, og er hún nær allsstaðar komin græn í garð. Síðan túnaslætti lauk, hefur hér verið úrkomusamt, þó góðir þurrkar í millum. Til merkis um heyskap er, að justitsr. St. fékk 627 hesta af Hólmstúni, og bróðir hans assessor St. hafði fyrir hérum hálfum mánuði fengið 1500 í garð. Á Lambastaða túni (og þú þekkir það) fékk eg 118 hesta af góðu bandi. Sömu árgæzku er að frétta að norðan og austan, en þar á móti hefur hér verið stakt aflaleysi, svo tómthúsfólk er allareiðu á bjarni, eins og flest öll höndlunarskip ganga tóm heim, nema hvað þeir handlandi hafa getað pírt saman af sveitavörum. Nú nóg um það. Nei - það er enn ekki nóg. Á Norðurlandi var allra merkilegasti hákarlsaflí í vor, og eins fiskiafli síðan áleið. I Grímsey rak hval og voru í maga hans tveir hákarlar heilir, sá þriðji stóð í kverkum hans, og meintu menn að það hefði dregið hann til bana. Spurðu þýzkinn, hvort vandræði hefði verið að pota Jónasi heitnum ofan í soddan fisk, eins og þeim ætíð hafa verið að undanförnu, þar þeir aldrei hafa fengið nógu víða hvalfiskskok handa honum. En það er satt, þú ert ekki theolog, annars hefði þetta verið verðugt stoff fyrir þig til en doctors disputats.

Eg er þá búinn með veður og vind, og haldi eg eins lengi út með hitt annað, þá skilst mér, að þér muni ganga eins og fjandanum á Kirkjubæ áður en eg hætti.

Nú vík eg mér þá í dauðans ríki. Þangað eru komnir gamli Sira Árni í Holti og sira Ásgrímur í Dal (hann drukknaði í vor í Þverá). Um Holtið voru 12 competenter, meðal þeirra sira Sivertsen okkar og sira Jón gamli á Mýrum. Varð þó karlinn hlutskarpari og er nú alfluttur þangað. Með Holti eru nú kombineruð Dalsþingin ad interim, en svo skilst mér sem eitt og annað muni athugavert fyrr en úttektin þar er leidd til lykta. Brm. sira Jak. skal hafa verið þar í vor. - Sira Skafti á Skeggjastöðum er nú dauður. Hann skyldi eftir gott bú og staðinn í bezta standi og rúma 600 rd. í peningum. Á sunnudaginn kemur á eg að vígja prest þangað, sem sezt væntanlega bæði að konu og kalli. Með honum á að ordinerast Jón Brynjólfsson kapellán til Dvergasteins, qvelle sottise! Sira Sæmundur Hólm hefur nú kallað Þorstein Einarsson til kapelláns, og tengdafaðir minn rær fast að því. Vel fór enn! En látum oss nú koma héðan og skyggnast upp á vorn pólitíska himin, og skilst mér sem á honum séu nú fleiri oddaský (Katterumper) en eg nokkru sinni hef fyrri séð, enda tekur mér nú að ganga sem föður Ísak. Ísleifur þreyttur af Chikaner og embættisbyrðum, afsagði að þéna lengur stiftamtmannspóstinum og afhenti hann circa þann 20. f. m. greifanum af Trampe, sem nú, þar amt. Th. jafnframt segir hann frá sér, tekst hann sem næsti amtmaður á hendur, eftir einhverju reci, sem þú mátt vita daturn á. Amtmaður Thorarensen, sá duglegi Thorarensen, er fallinn í þá svörtustu melankolie og tekur nú varla höfuð frá kodda, þolir ekki að heyra neina embættissök nefnda, og skelfist fyrir öllum sínum undanförnu atgjörðum. Menn efast um líf hans, og hann hefur allareiðu sögt dimission. Hann skal áður hafa verið tekinn til að dýrka pater Evius nokkuð um of. Nú kom það til, að mágur hans Jónas var af kans. suspenderaður fyrir skammir skrifaðar um E. sál og settur undir justits tiltale. En amtmaður, kannske að ráðum assessors St., sem þá var þar á ferð, suspenderar suspensionen og skrifar kans. einhvers háttar afsökun fyrir, að hann ekki hafi hlýtt því. Sem sagt, hann er þá frá, og þykir mér það illa, þvi okkur féll einn dag öðrum betur saman; eins og hann var h. hestur að Vinna, en ekki vildi eg hafa átt hann fyrir prest, því að hann var of langorður.

Nú tekur þá greifinn af Trampe við, þú spyr hvað það sé fyrir dýr, og vísa eg þér um það til mins góða Kolvigs, þó máttu gæta þess, að hann er skáld, og hjá honum er: En efni einu útaf brá etc. Satt að segja þykir mér hann ungur að gegna öllu því, sem hér til heyrir, og mæta öllum þeim chikaner, sem honum eru búnar, ef hann ekki í tíma sluttar alliance. Veit eg, að sá duglegi Frydensberg leiðir hann lengi á rétta götu - aber nok, eg sé að þetta léttir ekki á mér, og han skal have brutt með hverjum pósti. Ólafi minum gengur nú eins og selshöfðinu á Fróðá. Nýlega var hann í Reykjavík á axion, og vísaði þar bréf, hvar hann er kallaður „Vores elskelige stiftamtm.“ Hann fékk og dóm frá hæstarétti sér tilsendan, yfir tveimur tugthúsþjófum, og hann var ekki seinn, fyrr en hann hleypur upp í tugthús, tekur tvo menn og birtir hann. Svo gjörast gamlir menn börn. Landsyfirrétturinn hefur enn legið í klamarii við stiftamtið og sýndist fyrir eina tíð að sjá illa út, en þeir assessor E. og Gr. forlíkuðust, svo sökin féll. Hver hún var man eg nú ekki. En hitt veit eg, að það var geitarhár, sem um var jagast. Ísleifur flytur nú að Brekku á Álftanesi og er að byggja sér þar hús. Jón minn Guðmundsson hef eg nú yfirlátið greifanum, svo við Gunnar höfum einir öllu að gegna. Er hér þó hálfu verra en fyrri, því allur f. kallar nú að í einu.

En Jyde er dog og bliver en jyde. - Randersmændene vare misfornöjede med deres handels færsel her, kannske ikke uden aarsag. Í vetur eð var kemur A. Knudsen niður, kaupir af þeim hesin öll fyrir hálfvirði og þeir beslutta strax, að hæve handelen og setja allt á auktion. Hér við urðu þeir Boye, Biering og Fr. Jón strax brauðlausir, og handelen sett ut af forfatning að njóta sumarágóðans. Jón kemur til mín í haust og bíður betri tíða. - Að sönnu sýnist mér, að eg hafi skrifað þér nóg í kvöld, en eg finn þó, að margt er eftir. Greifinn reið vestur í vor, vísiteraði allt amtið og fór yfir það í mesta skyndi. Eg og allir dáðustum að, hvað fljótt hann leysti þessa vigtugu visitatíuferð af hendi, og efar nú enginn um, að hann þekki amt sitt til hlítar. Til kollegierne skrifar hann nú sína visitats indberetning, sem eg ekki efa, að í einu og öðru verði merkileg. - Þú munt ekki eiga Verðung sira Þ. eftir biskup sál. Sigurð? Þar bak við er kvæði eignað sira E. E. í Glaumbæ. Taktu það til íhugunar, ef þú átt það eða kannt.

Nú er eg að senda legation norður í land til þess að sækja resten af Hóla documentunum, en eg vona allt hafi orðið úti á fjöllunum, því nú um tíma hafa gengið hrakviðri. Þó er nú aftur þurrt, svo menn geta bjargað heyjum sinum. - Jóni jónssyni í Görðum er nýfæddur sonur, hét Markús og er dauður aftur. - Nær hafði eg gleymt að segja þér, að prestur minn B. S. er harðgiftur Madme Thordersen, ekkju Guðm. sál. Þórðarsonar, og er hann nú orðinn ungur að nýju. - Assessor St. missti konu sína í vor frá 9 börnum, og mun hann nú eiga erfitt í fleiru en einu. Hann, sekr. A. Siv., Briem og Kolvíg fara nú allir niður til ykkar til að realisera það stóra taX. komm. plan, og líklega til að leggja oss örmum Íslendingum nyja skatta á herðar m. m.

Til endurnæringar verð eg þó enn að grípa pennann og hripa þér hálfa línu. Nú eru menn mínir komnir að norðan. Amtmanni Th. líður við sama, kort, hann er frá. Eg fer, þú kemur, sagði formaðurinn undir Stapanum. Þó skil eg ekki, að melankolie geti drepið mig. Síðan eg frétti sjúkdóm Th. er eg orðinn eins flittugur og engill (enda munu þeir stinga stöku Við á stundum). Kort, eg geng upp að meðan skrokkurínn dugir. En hvað á eg nú að gjöra? Realisera? Ekkert hús í Vík, þó eg bjóði heilt himnaríki. Kona mín er viljug að fylgja mér þangað, en að búa í landtjöldum gengur ekki an. Sleppum því. Attest um fátækt þína tekur sekr. Siv. með sér, og annan seðil fær þú frá mér undir couverti Sig. B., sérílagi meiningarlitinn. - Með næsta skipi ætla eg að skrifa þér meira, en vertu nú sæll um sinn,

þinn

Geir Vídalín.

Guð borgi Lund fyrir þig, eg þori ekki að skrifa honum til, því eg óttast, að hann sé ekki af þessum hversdagsmönnum.


