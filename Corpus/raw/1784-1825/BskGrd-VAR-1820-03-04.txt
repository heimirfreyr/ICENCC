

Breiðholti, 4. marz 1820

Ýmsir eiga högg í annars garði, þar sem við erum. Eg myndaðist við að skrifta þér í haust með Möllers skipi, og það var ekki ótilhlyðilegt fyrir mig, geistlegan mann. En nú verð eg að standa skriftir fyrir þér homini laico, eg sem var beneficiarius, og þetta er tilefnið: Eg fékk að austan bréf og þar í innlagt bréf til þín, sem eg veit ei af hvaða glappahætti eg braut upp. Þetta er nú mín játning, en með játningu á að fylgja yfirbót. Factum verður ei infectum, en eg lofa að gera það aldrei meir, og eg Vil rétta upp mína þrjá fingur, og eins og Vídalín segir, þó það ættu að vera 10, að eg hefi ekki eitt orð séð í því bréfi, sem innlagt er óforsíglað, því áður fór eg að líta utan á umslagið, þegar sá hvernig bréfin þau innlögðu voru skrifuð. Í máli þessu býð eg þér þar að auki sjálfdæmi, og nú er skriftargangurinn úti. _ Eg þakka þér ástsam: lega tilskrifið með póstskipinu og gratulera þér auditeurskabet, en eins er og mér sé ei um það, að þú fekkst það, þar mig grunar það dragi þig frá vorum hólma, er þó þarf sinna muna við. Því þó þú segir, að það híndri þig ei frá að sækja um sýslu, ef þér svo litizt, þykist eg þekkja svo þinn innra mann, að [ei] muni af því verða. jæja, það verður svo að vera/ Slæmt er það samt, því hér er oss gott að vera, þegar tjaldbúðin er góð. Vel er það, að landfógetans málefni er á góðum vegi; hans sakir hér eru og ótrúlega mikið leiðréttar við giftinguna, það er í sannleika gleðilegt. - Okkar nýja yfirvald er í miklu afhaldi það sem af er, eg held hann sé mikið hjartagóður, sem ekki er svo lítils vert. Hann lifir mest fyrir sig. Mér hlotnaðist sú æra að prédika fyrir honum á dönsku sjálfan nýársdag, fékk fyrir það máltíð um kvöldið og þann heiður að sitja á aðra hönd við frúna, svo ekki gat hærra komizt. Einasta hefi eg það út á dýrðina að setja, að offrið er ekki komið enn, aber - það er þessháttar brestur, sem eg er farinn að una vel.

Við yfirréttinn hefir gengið skrykkjótt í vetur, hvar um þú færð nóg að frétta annarsstaðar frá og líklega sérð kendsgerninger, því nú ganga mál á mál ofan til hæstaréttar. Assessor Thorarensen er heldur útundan orðinn síðan mægða umleitunin lukkaðist, og kalla menn þar daufa mágaást, og nú er svo komið, að faðir kærustunnar hefir afsagt allri náð og miskunn nema hann færi úr yfirréttinum, svo hann sækir nú alternative um Árnessýslu, og eg held hverja brúkanlega sýslu sem losnar. En það versta af öllu er, ef þessi mágsemd verður tilefni til þess, að assessor fari úr rétti án þess að geta fengið hnossið, sem allt er fyrir unnið. Ekki hefir assessor annars illa sótt í vetur róðurinn; hann hefir svo oft sem yfirrétturinn gaf hvíld, verið uppí Borgarfirði, og margar sögur hafa altíð gerzt um hnýfilyrði amtmanns við maginn, sem eg nenni ei að hafa eftir. - - _

Eg er ætíð þinn vin

Á. Helgason.


