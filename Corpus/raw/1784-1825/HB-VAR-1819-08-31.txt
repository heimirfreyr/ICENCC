Bessastöðum, 31. ágúst 1819.

Hjartkæri bezti bróðir!

EG ritaði þér [fyrir] nokkrum dögum pistil, sem fór með Nörregaard, sem færir galias riddara Sivertsens. Í von um að þú hafir hann með skilum fengið, ítreka eg ekki aftur það, sem þar var í. Síðan hefur ekkert markvert til borið nema ef þú kallar það, að nú er landfógeti vor harðgiftur, eins og til stóð, Sigríði Vídalín. Hann giftist í Breiðholti hjá sr. A. Helgasen og bauð engum manni nema föður sínum og hennar. Sýslum. Ö[lafur]Finsen er nú trúlofaður jómfrú Mariu Möller, dóttur kaupm. Möller. Þú munt þekkja hann. Torfi Thorgrímsen er nú og svo trúlofaður jómfrú Lund, sem hingað kom með mad. Simonsen. Halldór gamli sýslumaður held eg lifi vesælu lífi. Kona hans er nú að falli komin. Mikið aumkvunarverð er sú kona, sem virkilega er mikið dugleg í sínu standi, að vera komin í þetta volæði, og ekki fyrir að sj á, að það breytist, því H[alldór] er til flestra hluta óhæfilegur. Sýslum. Finsen lifir vel. Hann er nafntogaður fyrir réttvísi sína og góðmennsku.

Veðráttan hefur síðan eg skrifaði þér síðast verið hin bágasta allt til þessa. Sífelldar rigningar hafa fordjarfað flestra töður, en rétt nú kom þerrir. Við fáum nóg hey og lítið skemmt. Nýlega hefur st[iftamtmaður] talað um við Þorgr., að hann vildi verða spíssevert reglulegur fyrir skólann. Herði hann á því, þykir mér ekki ólíklegt, að við eigum hér stutta dvöl hér eftir. Þó kemur það mikið upp á st[iftamtmann], en sá andlegi faðir er oss ætíð


