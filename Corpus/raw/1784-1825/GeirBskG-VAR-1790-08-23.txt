[Viðey, 23. ágúst 1790]

Elskulegi Paulsen.

Ástsamlega þakka eg þitt góða bréf í vor, samt allt gamalt og gott, en miklu kærara hefði það verið mér, ef eg hefði séð af því þína sálar vellíðan, sem eg varla kann að trúa, því melankolien skín í gegnum hverja línu. Eg skal aldrei halda hennar messudag, þar sem hún drepur þig fyrir mér. Eg lifi nú um síðir eins og philosoph, læt hvern dag hafa sína þjáning og er ætíð glaður og ánægður, jafnvel þó eg trúi, að eg sé nú eins nær við levebrauð og eg var fyrir 10 árum síðan. Eg Vildi þú Værir kominn hingað til okkar að bora upp á okkur augun, hér er soddan faraldur að augnveiki, að eg er farinn að verða hræddur, einkum þar eg ekki fer hluts fyrir handan af þessum kvilla. Lögmaður M. Stephensen er sagður allareiðu orðinn blindur á öðru auga og veikur á hinu. Ill afsökun er það, að eg hafi ei tíma að skrifa meira að þessu sinni, þó verður hún að duga. I vetur skal eg skrifa lengra. Þér biðja að heilsa systir mín og allar stúlkurnar. Lifðu þúsund sinnum vel.

Þinn einlægur

Geir Vídalín. Viðey, 23. au. 1790.

