Gufunesi, 28. ágúst 1814.

Gr[ímur] minn góður! 8,.YRIR stuttu skrifaði eg þér pistil og afhenti Otta Guðmundssyni kunningja okkar gamla. Hann leggur af stað í dag með herra kaupmanni Sivertsen í Hafnarfirði. Engum manni getur farið betur við vandalausan mann en Sívertsen hefur farið við Þ[0rgrím]. Fyrst líður hann Þ. góðviljuglega um skozku skuldina, fyrir hverja Sivertsen stendur í kaution, svo bætir hann því [við] hann skuli í hægðum sínum vinna af sér reisukostnaðinn, og á 5. kosti var Þ. alleinasta 18 vikur. Viltu ekki þakka 5. fyrir okkur, þegar þú sér hann. Þennan pistil held eg sendi með 0. M. Stephensen frá Viðey eða þá Sveinbirni. Móðir mín sendir þér, eða réttara sagt Rikkuþinni, sex sp. óforsiglaðar. Hún ætlar ekki að missa þær eins og í fyrra, þó fjarri var að Símonsen gæti að því gjört. Blessaður hugsaðu til mín með úrið, eg skal betala. Að ári vona eg að geta sent þér nátttreyju og hana fína. Móðir mín biður innilega að heilsa. Hún getur ekki skrifað. Hún biður þig að koma sér til aðstoðar, ef þú sæir einhvern veg. Æ, heyrðu, ef getur, þá bón, hún er gömul og lasin. Hvort eg lifi eða dey skaltu fá úrið betalað, '- ekkert glingur langar mig til að eiga nema úrið. Lifðu ætíð blessaður, og gleymdu ekki, þó langt sé á milli, þinni

Ingibjörgu Jóns.


