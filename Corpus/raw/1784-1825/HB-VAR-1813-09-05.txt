Viðey, 5. sept. 1813.

Hjartkæri góði bróðir!

EG hef til lengstra laga dregið að skrifa, svo eg er orðin smeyk eg muni ekki ná' í biskupsstólinn, sem mér gjörir illt, þar hann er (geistlegheitanna vegna) svo vel fallinn að bera bréf til þín.

Góða guðsást fyrir bréf þitt með H. Thorgr. Það var eins og vant er frá þér yfrið gott og gamansamt, - skaði að innan um það voru skósur fáeinar í fínustu dragt, sem ekki hafa verið byggðar á heimalandi- þar um síðar meira. -- Síðan eg skrifaði þér í fyrra með Thielsen, hefur margt smálegt á dagana drifið. Þá sagði eg þér, að stiftamtmaður mundi lagztur í banasæng sína, sem og var, þar hann gekk veg allrar veraldar um morguninn þann 11. nóvember, eftir níu og hálfrar viku sængurlegu. Útför hans var heiðarlega gjör og ekkert til sparað. Samkvæmið við jarðarför hans bestóð mest af börnum hans og barnabörnum, sem þó varð heilmargt. Hr. Etatsraad S[tephensem] stóð fyrir þessu vegna systkina sinna. Við þetta dauðsfall varð móðir mín aðstoðarlaus, eins og eg svo oft hafði í bréfum mínum til þín gjört ráð fyrir. Etatsraaden var þá svogóður að bjóða henni til sín, sem hún með þökkum þáði. Hann flutti sig hingað í vor, og þá fór hún strax í hans brauð. Ekki þarf eg að orðlengja, að hún hefur síðan verið í bezta máta meðfarin. Þetta var ekki lítil ánægja fyrir mig, að vita henni svo vel borgið. Og svo bauð hr. Etatsraaden mér þénustu hjá sér, sem eg og þáði, svo við móðir mín erum enn saman. Eg hef síðan hingað kom átt mikið góða og ánægjufulla daga og í sannleika ekki eins góða og nú, síðan eg fyrst man til mín. Því betur var þetta gjört af Etatsr. sem systkin hans, sekreteri St. og mad. Scheving reyndu til að spilla honum og hissa hann upp við okkur. Ekki fannst mér að amtm. St[ephensen] vera rétt góður á móti okkur, og var Björn á Felli pottur og panna í því, svo eg varð að miklu leyti að afsaka hann. Hvorugt okkar hefði ætlað mad. Scheving þetta, én þó er hún sönn að sök. Síðan eg fékk þetta að vita, hef eg ekki víxlað bréfum með henni. Af þessum anstöltum B[ j örns] og hennar vissi eg, þegar eg síðast skrifaði með Thielsen, og sást þú þá, að eg ekki var vel til móðs, þó eg þegði um orsökina. Ekki vil eg segja þér nákvæmlega frá þessu. Nokkuð var það, þau hefðu haft lítinn sóma af að fara fram í það. Etatsraaden hefur tekið madame Guðrúnu Skúladóttur í sitt brauð eins og móður mína. Mad. Ragnheiður er komin til hróður síns á Hlíðarenda. Húsbóndi minn skaffaði henni 50 rd. árlega pension frá þeim systkinum sameiginlega. Heppin var mad. Ragnheiður að sleppa hokri þessu, því mestu dauðans harðindi eru nú, og vissulega kveðja mýmargír landar vorir þennan heim í vetur af harðrétti, þar fiskirí hefur brugðizt, ekki ein tunna af kornvöru komið til Suðurlandsins. Fyrir bankóseðla fæst nú ekki nokkur smúli. Ég segi ekki, að fá megi eitthvað af óræstis krami, og reikna þeir þá seðilinn eitt mark. Allur fjöldi Akranesinga hefði strádáið niður á næstliðnum vetri, hefði ekki Etatsraad Stephensen haldið þeim við með láni og gjöfum. Í martsimánuði til dæmis , lánaði hann út 0. 80 vættir fiska fyrir utan það allt, sem hann gaf, og daglegalét hann gefa 30 manns mat og stundum fleirum, og voru það fátækir aumingjar, sem um gengu og ekki áttu von á að fá einn matarmola. Eg held annars, að varla nokkur bóndi á Akranesi hafi verið, sem hann ekki lánaði, og svo sóttu sveitamenn lán til hans, þar enginn fiskur fékkst fyrr en eftir sumarmál. - Eftir á að hyggja, góða guðlaun fyrir skiliríið þitt, það er dálaglegt, nema það er æði harðlegt til svipsins og augnanna. Ertu orðinn svona? Portræt mágkonu minnar verð eg að fá, fyrir þetta skuggahílæti er eg jafnfróð. Eg hef fengið mér ramma utan um þitt sk., svo eg held eg hengi það upp bráðum. Stóra bón hef eg nú til þín. Hún er sú, að þú vildir hjálpa mér um hatt á hausinn á mér, því nú er eg hætt að skauta. Svartur fíltshattur á þetta að vera, með sem minnstu affarasniðslagi. Ekki þarf hann að vera stór, því eg er í minna meðallagi, mjó eins og tág. Móðir mín sendir þér nú með Símonsen peysu og þrenna sokka. Í einum sokknum eru 5 sp., sem hún sendir litlu nöfnu sinni. Í sama sokknum eru 2 sp. og ein króna, sem eg bið þig að taka upp í hattinn. Meira er að segja þér. Þú hefur boðið mér að biðja þig að láta mig fá fallega kvenskó, sem þó mega vera minni en handa meðal kvenmanni. Eg skal allt betala. Nú er hér enginn Vskómakari, svo hér er ófáanlegt allt þess háttar. Ekki ætla eg þá handa mér, og er eg þó ekki skórík. Skr. fór, að hatturinn sá, sem eg bestillti í fyrra, kom ekki. Hefði öðruvísi farið, skyldir þú nú hringla í spánýjum sp[esíum] fyrir hann. Þó nú svo fari, að hann komi, verð eg biðja þig halda áfram með hattinn minn, því [eg] á ekki nema einn gamlan stráhatt. Láttu ekki hattinn minn vera mjög kollhúfulegan. Með Símonsen áttu eitt anker af söltuðu smjöri. Kunningjar þínir, Vigfús klerkur og Árni Davíðsson, lifa svona og svona. Sr. Hjörtur er nú nærri giftur praktugri stúlku að norðan. Sr. Brynjólfur hefur nú næstum yfirgefið oss þar hann hefur fengið Holt undir Eyjafjöllum. Þorlákur er nú ráðsmaður á Hólmi fyrir Etatsraaden. Sigríður er þar líka. Þau áttu barn saman í fyrra, sem dó strax. Sigríður gekk næstum frá vitinu í vetur. Þá fyrst vissi eg, hvernig hún var í raun og veru. Í dag er 5. september og Sívertsens Orion ekki kominn. Ekki skrifa eg nú fleirum en þér og mágkonu minni. Fyrst er það mögulegt, að Þ[orgrímur] komi með Sívertsen, og fyrir það annað hef eg ekkert bréf fengið frá honum. - Nú dálítið um skósur þínar. -- Þú segir eg hafi ógrundvallaðan efa um, að Þ[orgrímur] geti lifað á Íslandi. Það er satt, eg efaðist um það í fyrra, nú er eg viss um það, þar silfur gengur allt hreint í burt, þar enginn vill sjá B. seðla meir, og þessi stóri silfurskattur kominn á jarðagóssið og allir reyta allt það silfur burt, sem þeir hafa, til að kaupa með nauðsynjar sínar, og í sannleika, fyrir hann sem silfursmið var og verður hér engin forþénusta, en að hann sem úrmakari og gullsmiður kynni fórþéna nokkuð, er ekki ómögulegt, einkum fyrst í stað, og mun það varla forslá fyrir hann einn. - Í engu illu skyni nefndi eg hann hefði eytt miklu í Skotlandi við það að liggja í landi, heldur blátt áfram. Sama var um úr húsbónda míns sál., sem eg bað þig hirða. Hann lofaði með hverjuskipi að senda það, og ekkert kom. Af því varð eg hálfhrædd, það mundi kannske fargast, og svo hlaupa upp á lán, eða kannske vera sent með einhverri óskilaferð. Annars gátu allir ópartískir séð, að þegar fór svo að, gat eg ekki haft neinn illan tilgang. Af þessu þykist eg sjá, að Þ[0rgrímur] er of mistænksom, betur hann hefði ekki skaða af því. Eg bað hann í fyrra ásamt þér um hattinn. Þetta hefði eg ekki gjört, hefði eg haft illa þanka til hans, því máttu trúa. Gjörðu það fyrir mig, láttu hann sjálfráðan að koma. Sé hann það, getur hann engum um kennt. Eg er viss um eg muni ekki geta lifað sem honum líkar, ef hann kemur, fyrst eg get það ekki þegar svo er langt á milli, þó eg viti ekki, að eg hafi hingað til gjört á hluta hans. -~ Eg finn ekki veg fyrir móður mína að komast til þín, þar hún er oft lasin og verður ætíð sjósjúk. En hvað mig snertir, hefði það enga nauð, og líka langar mig ofboð til þess, en hennar vegna má eg ekki fara fram á það. Væri það ekki, þá held eg Væri nú komin. Þér sýnist eg vera hörð í bréfum mínum til þín og segir þó eg hafi haft rétt að mæla. Áttir þú von á eg mundi vera betri svo sem þá stóð á, eða ætli þér hefði ekki hrotið það sama, hefðir þú verið í mínum sporum. Það er konst, sem eg ekki kann, að vera kát og láta vel yfir mér þegar annað eins amar að og þá. - Gaman hefði mér þótt, hefðir þú komið, að sjá þig eftir soddan eilífðar tíma, sem þú hefur verið í Höfn. En að sjá af þér aftur, hefði þá verið beiskur söknuður fyrir móður mína og mig. Hefðir þú kornið, hefði mig langað til að' fara með þér aftur. En þessu er öllu sleppt, þar þú ekki komst. Svo hjartans fegin sem eg vil sjá þig, svo ókært er mér að þú teflir á tvær hættur, þar milliferðin er svo háskaleg. Eg skrifa nú konu þinni, þú held eg hlæir þegar þú 'sér dönskuna mína.- Þó eg hefði átt dálítið af silfurpeningum, vil eg ekki selja þá fyrir bankoseðla. Hvað mikla hrúgu, sem maður hefur af þeim hér, er maður allslaus. Þegar maður hér til dæmis falar eitthvað, er ætíð viðkvæðið: já, fyrir vörur eða silfurpeninga, - hjá [eng]um fyrir bankóseðla. - Hvað ráðleggur þú mér að gjöra við það ' litla eg á af bankóseðlum? Láttu mig heyra það að ári. - Eg hef nú ekki meira að skrifa, komi Orion geri eg betri skil. Góði Grímsi minn, vertu sæll. Þú segir það sé í forlagaskruddunni, að við skulum sjást. Mögulegt er. þú segir satt. Lifðu aftur vel og skrifaðu með fyrstu ferð þinni Ingib. J.

Bregðist það mót von, að Þ[orgrímur] skaffi hattinn, þá gjörir þú svo vel að skaffa mér 2 hattana, annan dálítið stærri, en fíltshatt líka. Þú skalt fá beinharðar sp[esíur] fyrir hann. Eg skyldi hafa sent fyrir hann, en þori ekki að hætta því. Það er í vissum stað, hugsar þú. Mad. Scheving hefur nú rétt skrifað mér til, eg svaraði því hóflega. Berðu Þ. kveðju mína, ef hann er í Höfn. Segðu eg óski hann lifi vel og fornægður. Arndís.


