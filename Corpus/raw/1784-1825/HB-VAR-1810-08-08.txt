Viðey, 8. ágúst 1810.

Hjartkærí bezti bróðir!

ÞAR eg fæ nú svo vissa ferð til Hafnar
með Thorgr. vorum, má eg ei undanfella að láta þig vita, að við móðir þin lifum nokkurn veginn heilar á hófi, þó hún sé alltaf lasin með köflum. Báðar væntum við bréfs frá þér með sýslumanni Koefoed, en það sló feil, og eg hefði leitað í vösum sýslumanns, hefði eg haft von um, að hann mundi tilgefa mér svo stórgerða dælsku. Gjörði samt Kofoed gott í sökinni, sagði okkur þig heilan á hófi og þar næst hélt hann lofræðu yfir þig.

Í þetta sinn skrifa eg þér engar fréttir, því allt hvað þú vilt vita segir Thorgrímsen þér miklu betur en eg er i standi til. Amtm. Stephensen hefur fengið son af öðrum ektaskap, sem heitir Hans, í höfuð á jústitsraad Jensen. Assessor Gröndal er alltaf sængurliggjandi síðan í janúar í vetur, sárveikur á sál og líkama og örvænt um, að hann komi nokkurntíma til. Eg meina að fætur hans séu nærri máttlausir og hann sé næstum minnislaus. -- Amtmanns Thorarensens dóttir, 18 ára gömul, Ragnheiður að nafni, er dáin. - Hvað margir eru vígðir veit eg ekki, hvað margir fæddir og giftir enn síður. Þó: Óli Sandholt er giftur Ásu, sem var hjá landfógeta' vorum. Otti okkar hefur eignazt dóttur svona að gamni sínu með Elínu Sandholt. Nokkrir klerkar hafa sálazt, eg nenni ei að nafngreina þá.“ Það er nóg, að þeir eru allir komnir hér upp. Ekki er sá góði guðsmaður bróðir minn sr. Hjörtur ennþá giftur. Hann býr alltaf með hússholdersku. Ég meina að hann sé frískur til heilsu og sé nú farinn dável að næla, svo nú gengur allt gleðilega til fyrir honum. Johnsen lærer er búinn að eignast son, sem heitir Bjarni, og nú meina eg sé fjölgunar von hjá honum. Árni Davíðsson á 3 syni með Þóru sinni. Ekkert barn á madama Scheving enn.

Mikið angraðist móðir min af því að fá nú ekkert bréf frá þér í sumar, en kannske að bréfið hafi nú misfarizt, því sannarlega hefðir þú skrifað henni, ef hentugleikar þínir heiðu leyft. Ekki ætla eg að geta til þín bezti bróðir, að þú hafir látið hana gjalda, þó svo illa hafi til tekizt, að þú hafir ei fengið bréf frá mér í fyrra. Ég skrifaði þér víst 3, en ekki komst samt nema eitt úr höfnunum. Þetta sannar Thorgrimsen með mér, ef tilrætt verður um, því hann kom bréfinu á framfæri. Gott Væri þú gætir gjört svo vel að 'lofa henni að vita, hvað um þig líður, henni er sárt til þín sem von er. Strax í fyrra betalaði hún fyrir þig 100 rd., sem þú hafðir trekkt upp á stiftamtm., og máske hefur þú fengið í hendur hans kvittering. Af ástandi okkar hef eg ekkert að skrifa. Við erum hér ennþá í klarmtrinu, hún er ekki fær til að standa í því, sem hún á að gjöra. Mér er allareiðu orðið leitt að vera hér og hef eg þó nóg við að lifa, en á ætíð stirt atlæti hjá húsbónda mínum, og er það ekki ánægjusamt eins og þú getur nærri, sem reyndur í soddan sökum. Ekki skrifar móðir min þér í þetta sinn, þú verður að vera ánægður með mig. Þú hefur frétt, að enskur barón reisir nú um eyju vora og með honum tveir aðrir göfugir höfðingsmenn og með þeim reisir sem túlkur doktor Ólafur Loftsson. Mikið segir hann af sínum hreystiverkum. Eg þegi um Ólaf, því eg get ekki skildrað hann af sem mér líkar. En láttu Thorgrimsen lesa þér af honum sólarsöguna. ,Oft kemur Ólafur hér í klaustrið. Mikill glanni er sá st[rákur]. - Stiftamtmaður lifir þolanlega, er frískur eftir vonum nema hvað honum fer hnignandi eftir vonum. Synir og dóttir hans lifir hvað öðru betur. Eg held að þér sé nú farið að leiðast að lesa, en bótin er það kemur ekki oft að þú þurfir á því að halda. Að endingu óskum við móðir min báðar, að þú lifir vel. Hún er sífelldlega að óska að sjá þig heilan á hófi. En það sem verður að vera, viljugur skal hver bera. Vertu nú sæll bróðir og gleymdu ekki þinni heitt elskandi systur Ingíb j. Jónsdóttur.


