[Bréf til Bjarna Þorsteinssonar.]

1. Reikiavík þann 18da Octobr. 1811.

Gódi Kunningi!

Frá Noregi skrifadi eg Vigfúsi Frænda til um ad bidja þig og adra góda Landa mína Forláts á ad eg ecki gat qvadt þig þann Dag eg skildi vid Höfn. Ad skrifa þér Fréttir hédan er Þarfleisa því þad munu adrir hafa giört og vil eg ecki minnast á annad enn ad Clemensen fannst í Morgun daudur í Reikiavíkur Tiörn og hafdi hann Lukt sína og Staf í Hendi enn ecki var þar dýpra enn svo ad hann var ad mestu þurr nema um Fætur Handleggi og I--Iöfud - ecki er sagt ad hann í Giærqvöld þegar hann geck heim hafi verid miög vid Öl.

Mér lídur hér bærilega, allir eru mér meinlausir því eg þykist vera þad öllum. Heimkoma mín ad Hlídarenda var annars noekud köld, því bádir Foreldrar mínir láu daudveikir, enn þó er þeim nú batnad.

Frydensberg ætlar ad fara alfarinn ad Sumri, og vona eg um sama Tíma ad siá þig sem Eptirmann hanns. Ecki hefir ordid úr ad innstilla Koefoed fyrir Assessor, enn eitthvad hafa þeir í Hyggiu med hann, enda forþénar hann þad í margann Máta.

Jonas Scheving hefir sagt af sér, Thorlevsen líka, og vildi eg ad þú styrktir Gudbrand Frænda til ad fá Borgarf. Sýsslu því þad er hönum sannur Velgiörningur. Sra. Steingrímur ockar er ad verda Prófastur í Rangárþingi. Bágt hefir hönum eins og Öllum í Sumar géngid med Heiskapinn. Landphysicus Klog hefir fengid Kisbye Þióf fyrir Informandum, hafdi hann verid sendur uppá Castenschiold enn hann kom hönum fyrir hiá Klog. H. Scheving lifir Einlífi, en Sr. Hiörtur ætlar brádum ad giptast og nefna menn Olöfu Dóttur Sr. Þórhalla hértil.

I Landsyfirréttinum hefi eg voterad í 3m Sökum, þá 4du hefi eg undir Höndum og nefnist þad Gimbrarmálid ad nordan hvar'um einhvörjer adrir víst munu hafa skrifad þér.

Jeg hefi nú ecki meira ad skrifa þér annad enn bidja þig ad heilsa Gudbrandi, Ejólfi, Þórarni Frænda og Jóni Helsingia frá mér, sem altid er

þinn þénustureidu búni B. Thorarensen.


