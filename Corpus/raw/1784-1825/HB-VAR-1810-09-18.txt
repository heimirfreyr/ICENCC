Viðey, 18. september 1810.

Hjartkæri bezti bróðir!

MITT bezta þakklæti fyrir nú samstundis meðtekið tilskrif af sjötta júní þessa árs. Varla getur þú trúað, hvað mig gladdi að frétta þig nú heilan á hófi. Með Thorgrímsen hef eg skrifað þér það í fréttum, sem eg man, en það bréf faer þú Vissulega og annars með Thorgr. allt að vita, sem þig lystir til, og því má eg láta mér nægja að drepa lítið á ástand mitt og móður minnar. Þykir þér það fréttir, að veltiár til sj 65 og lands gleður nú landa þína. - Það sé eg nú, ekki hefur þú . fengið bréf mitt í fyrra sumar og er það illt, því þess vegna hefur þú verið í óvissu um, að anvisníngin sé betöluð, sem þó er fyrir löngu skeð. Þar um ei meira. - Góði bróðir, aldrei síðan við sem börn lékum okkur saman, hefur neitt það drifið á daga mína, sem eg hef viljað leyna þig, þegar eg hef til þín náð, sem mér heldur ekki er að þakka. Án allra inngangsorða: Maður, sem eg held, að þú ekkert þekkir, hefur begert hönd mína. Hann er annars gullsrniður af profession, heitir Þorgrímur og er son Tómasar heitins gullsmiðs. Þorgrímur þessi er nú á Lágafelli að kenna Jóni syni B[jörns] nóta þessa profession, og við þessi lelegheit hefur hann séð mig. Eg vísaði gullsmiðnum strax frá mér til móður minnar og þín, en móðir mín vísaði til mín aftur. En hvað átti eg þá að segja? Eg sat þá samt við minn keip og sagðist ekki fara lengra en þú vildir, og seinast hafði eg ekki aftök um að segja þér þetta og heyra þína meining, og með það lézt hann vera ánægður. Eg hefði skrifað þér þetta með Thorgrimsen, hefði eg getað vissra orsaka vegna. - Eg þekki mann þennan lítið sem ekkert. Það eina kann eg fyrir víst að segja, að hann er maður flugskarpur, jafnt til munns og handa, er meistari í sinni profession og að allra dómi sá langfermasti í þessu handverki af baeði sigldum og ósigldum, sem hér hafa verið. Hvað hann er af karakter, veit eg sízt, þó held eg að hann sé góður af náttúrunni og frómlyndur, en eg þykist finna spor af, að hann hafi ekki verið vel upp alinn. Vel hefur hann hjá assessor Einarsen dannað sig sjálfan mikið og forfínað sina siði, en vissulega er hann .hissugur og stór upp á sig og eg held of oprigtig í þessari háskasömu tíð, - eg held sé viðlíka forstandsmaður og þú varst hér á árunum. Strax hefði eg vísað honum frá, því eg hafði ekki sérlegar mætur á honum, hefði eg ekki hálfkviðið fyrir, að við móðir min mundum héðan hrekjast, og vitað, að við vorum einmana, þar þú varst hvergi nærri. Eg vona þú reiðist mér ekki, þó eg_ hugsaði út í þetta. Taktu þetta ekki svo, að eg hafi neinu lofað, því öllu, sem eg lofa, leitast eg við að enda. Meira en þetta get eg ekki talið Þorgrími til gildis, nema ef þú telur það, að hann dansar gott og spilar á fíól. En játa má eg, að hans umgengni við mig hefur sýnzt koma frá et varmt, stórt og ædelt hjarta. Gjörðu svo vel, bezti bróðir, hið allra fyrsta þér er mögulegt, að láta mig heyra þína meining, því sem fyrst vil eg geta sagt honum það vissa í þessu efni. Því það eina gjöri eg, sem þú ræður til, og annað ekki. Það hef eg margsvarið. Eg veit að þú átt bágt, þar þú ekkert þekkir hann. Eg held B. þinn þekki Þorgrím dálítið, og hann er þér einlægur. Annars var Þorgrímur þá ungur, þegar hann var hér. Thorgrímsen þekkir hann víst, og til hans fer þú vissulega, en í vor var þó lítil misforstaaelsi Thorgrímsens og hans á milli; Að biðja þig að ráða mér heilt, væri að fornærma þig, og það gjöri eg ekki. Skrifir þú mér afsvar til, sem er mér eins kært, máttu maka það svo, að eg gæti sýnt Þorgrími það. Þú getur þá sagt :mér á parti, hvað þér þótti mest ísjárvert. En hitt, sem eg má sýna gullsmiðnum, verður þú að hafa upp á þann máta, sem minnst kreinkir hann, stakkels mann. Eg vil ekkert illt gjöra honum, því hann hefur hvorki viljað fornærma þig né mig. Þú gætir og svo skrifað honum sjálfur, svo gjörðir þú mér hægra fyrir. Til einskis manns hef eg ráða leitað nema móður minnar, og ekki veit gamli fóstri af þessu eða neinn, það eg veit. Þó skal eg ekki segja, hvað B[jörn] á Felli og Ó[lafur] sonur hans slæða. Góði bróðir, sé afsvar, þá skrifaðu honum það sjálfur, ef ekki, þá segðu mér það, svo eg hafi þá allt í höndum við hann, ef eg í millitíð kynni verða einhvers ills Vör í fari hans. Satt segi eg þér, að ekki vil eg vinna það til hans eða nokkurs manns að gjöra þér á móti, og aldrei skal eg binda þér neinn mann upp á höldin, sem þér er ekki ljúft að antaka sem bróður. Mikið heldur vildi eg, ef vissi þú staðfestist í Höfn, koma til þín þar en hrökkl= ast hér langt frá þér, þá kannske í bágbornum kringumstæðum, en eg er hrædd að móðir mín vildi varla að eg færi, en eg óttast, að hún gæti ekki þangað komizt, því hún er lasin og ætíð sjósjúk. - Mikið vildi eg fyndi þig, þó það væri ei nema snöggvast. - Dável þyrði eg að sigla, ef þú værir í ferðinni með. Verst er, að eg er soddan b. flón. - Nóg um það. »m Máske hefur þú fordóm fyrir gullsmiðnum af því að hann er handverksmaður. Um þetta allt fæ eg að .vita þína meining. Eg hef ei fleira hér um, en fel þér sök mína til fljótustu og beztu úrræða. Fyrirgefðu að eg er orðin of langorð hér um, því eg get ekki talað við þig líkamlega. -- Mér þykir verst, að eg hef ekki neitt að segja þér í fréttum. Öll stórmenni hér lifa gott. Ekki bregður Egill Sandholt búskap, það eg veit. Eftir varð Ólafur Loftsson af þeim enska harón. Honum þótti hann fantur í folió og gaf honum afskeið, þó ekki í naade. Ólafur er að eg trúi kominn austur að Hallskoti til föður síns. Hann Ó[lafur] á nú fjögur börn á lífi. Það þarftu ekki að halda, að eg hafi fordóm fyrir þér, af því þú ert offiseri. Þvert á móti, eg ber sanna virðingu fyrir því standi og sé, að það er bæði vigtugt og sómasamlegt, og eg má segja, að móðir mín hefur sömu þanka. Ekki man eg nú meira að skrifa í þetta sinn, góði bróðir. Hafir þú haft brillur þínar, þegar þú last í forlaga skruddunni, að við mundum aftur sjást, þá trúi eg þér og kveð þig þá ekki í seinasta sinn. Vertu sæll á meðan og unntu þinni af hjarta elskandi systur Ingib. Jónsdóttur.


