[Geir biskup til Bjarna Þorsteinssonar]

Lambastöðum, 19. marz 1805

Kærar fréttir voru mér það með póstskipinu að heyra, að þér gaf svo vel byr til Hafnar, og það því heldur, sem hér gengu um þær mundir stórkostlegir Stormar, svo sumir héldu, að þið hefðuð annaðhvort gjört túrinn endann um, eða að minnsta kosti hrakizt til Grænlands óbyggða, og kannske sumir hafi verið þeir, sem unntu ykkur þess af heilum huga. Kveðju fékk eg frá þér í bréfi Thorgr. okkar, en víst gef eg þér ekki sök á, þó þú ekki skrifaðir mér í það sinn, því bæði hafðir þú stuttan tíma, enda sá eg af þeim pistli (því Thorgr. sýndi mér hann), að þú ekki hefur verið í sem beztu skapi í það sinn.

Nú vikur þá sögunni til vor Íslendinga og hef eg nú ásett mér að bregða vananum og vísa engum nýmælum til annarra, þó eg viti, að þeir skrifi þau bæði greinilegar og betur. Einasta bið eg þinn kristinn kærleika að forláta þó eg gleymi mörgu því, sem eg vildi sagt hafa, eða hlaupi á hundavaði yfir það, sem annars er merkilegt. Ergo, a Jove principium! Haustið var í því heila gott, þó nokkuð stormasamt, en veturinn síðan svo góður, að enginn man hans líka. Sá í fyrra, sem var bezti vetur, má heita harður hjá þessum. Frostleysur, hægur vestanþeyr og sunnangolur hafa verið vort veðurlag. Einstaka sinnum hafa komið norðanveður, en mót venju frostlitil eða alls frostlaus, og til frekara merkis hér um gengu út sumstaðar geldar kýr í Rangárvalla- og Árnessýslu allt til jóla með gjöf í annað mál, og allt til þessa hef ég séð hér græn blöð á baldursbrá og fíflablöðkum (eða hvað það nú heitir, það má minn góði Steingrímur vita).

Á jólaföstu byggði Jón Ólafsson Meðallendingur, sem áður bjó í Laugarnesi, tvær skemmur á Kleppi, og þá var skorið torf að þekja hús með í Eyjafirði. Og mikið sjaldan hefur Eyðstjörn orðið skautageng. Þetta sama veðurlag er að frétta úr öllum áttum og jafnvel úr sjálfu Meðallandinu. (Hér kemur nóta: Þeir í Múlasýslu, og jafnvel sira Árni Þorsteinsson, segja vetur hafi verið þar æskilegur, og Mývetningar segjast hafa aflað betur í ár en í fyrra). En til þess að kvittast við að gjalda gjafaranum þær þakkir, sem hann á skyldar, spáum Vér nú jarðeldum og eg veit ekki hverju illu. Frá jove mun eg þá eiga að víkja til bróður hans Nevtúnus, og hefur sá herra ekki verið svo blíður við oss sem bróðir hans. Gæftir hafa verið þær beztu, en víðast aflalítið nema á Álftanesi og Strönd, þar var lengi í vetur góður afli af ýsu, og jafnvel fengum vér héðan gott af því.- Hákarlsafli hefur hér og verið firn. Torfi hefur fengið ll, alla góða, og eg pr. Sigurð slampa hlut í þremur, hjá Einari í Skaftholti. Nú er hér orðið þorskvart, og þykir það í fyrsta lagi, og jafnframt fréttist betri afli úr Keflavík, en betri grein mun eg geta gert á því áður en eg enda pistilinn. - Undir Jökli hefur verið fiskilítið, og það framar venju um þenna tíma. Akureyrarskip, tilheyrandi kaupmanni Lynge, strandaði fyrir Sléttu norður, varð mannbjörg, en hvað um góssíð liður, veit eg ekki. Þessir vesælingar fara nú áleiðis með Bertramsen póstskipherra vorum. Hvalreka hef eg ekki heyrt getið, nema eins á Miðfjarðarnesi í Hrútafirði. Stórtré hefur og rekið í. þinni sveit, hér um 20 álna langt og nærri ein alin í ferkant, N .B. tréð var kantað. Flóð kom hér í logni í þessum mánuði, sem gjörði skaða, einkum í Hafnarfirði hjá Sivertsen. Gekk það upp á pakkhús hans og skemmdi þar bæði salt og mjöl, þó ekki til ríða. Nikulás í Narfakoti og Einar í Stapakoti drukknuðu í haust, er þeir færðu góss úr póstskipinu til Keflavíkur. Voru þeir alls fjórir á skipi. Ekkjum þeirra hefur Jakobþeus] og Hákon í Kirkjuvogi sýnt dánumannlega aðstoð.

Vor nýi Vesturamts amtmaður, greifinn af Trampe, residerar enn í tugthúsinu, en búinn er hann að kaupa assessors Einarsens hús fyrir 2500 rd. og enn nú 200 rd., sem tilstaðnir eru fyrir flutning til assessors. Hvert hann flytji er enn óvíst, þó líklegast að Lambhúsum, því Lievog, sem missti konu sína, er sagt ætli utanlands. Um Lambhús sækja annars þar að auki assessor Gröndal, Árni Jónsson á Bessastöðum og sira Markús Magnússon vegna stjúpsonar síns jóns, sem nú er giftur einhverri jómfrú Karitas þar. En eigi eg nokkurs til að geta, og eg hef, sem þú veizt, leyfi að spá, þá mun Lievog sitja kyrr. Annars segir fregnin að sira M. M. aetli að fara að kalla jón fyrir kapellán. - En nú aftur til greifans. Hann er, sem vér plögum að segja Íslendingar, ljúfur herra og lítillátur, ráðþægur og iðinn. Okkar góði Kolvig er hans fuldmægtig, en hefur legið veikur siðan með nýári, og svo hætt haldinn, að flestir og jafnvel landph. sjálfur voru búnir að skrifa hann niður. En nú er hann fullkomlega restitueraður. Að hann bæti ráð Gr[eifans] þarf eg ekki að segja, því þér er kunnugt, að hann vill öllum vel. Fátt er merkilegt úr þinni sveit, nema lítilsháttar þjófnaður Jóns Sverrissonar, sem þó er sagt að saminn sé í mindelighed, með því að Jón borgaði Igjæld eða meira og yfirgaf svo heimili sitt. Bróðir hans var og rimtaður fyrir þjófnað, gjörðu hreppstjórar atför til hans í fyrra haust og fundu þar drjúgt kjöt í kjallara í eldhúsgólfi, tóku það og helguðu sveitinni. Nú rís þessi maður upp og klagar hreppstjóra fyrir rán, og er sú sök enn ekki til lykta leidd. Er og ekki uggvænt um, að sýslumaður hafi haft meiri afskipti af þeirri sök en sem bezt hæfði. Hann er annars í ýmsu basli, ekki sízt út af Christjáns fyrsta máli, hvar hann var settedómari. Í þeirri sök féll dómur fyrir landsyfirrétti þann 30. október (eða svo við lag). Voru þá Christiáni aftur til dæmdar þær 3 ærur, sem hann hafði misst í héraði, en þó álitinn inhabil að sitja framvegis í dómara sæti. jóni Guðmundssyni frákenndur málskostnaður, dæmdur að borga málskostnað, og 60 lóð sölv for rettens fornægtelse, samt 40 rd. í reparation til Chr. og loksins skipað (si recte memine) að fornyja málið á eigin kostnað. Að hann hafi appellerað, þarf eg ekki að segja. Actor gegn Chr. fyrir yfirrétti var sýslumaður V[igfús] Th[orarensen], sem uppástóð æruleysi, búslóð og 3 fingur. Defensor jónas Scheving, sem hér er nú annars viðrini við flestar sakir. Hann er annars svo ljúfur prókurator, að í einni sök, sem nýlega var fyrir landsyfirréttinum og áhrærði slaverie upp á lífstíð, refereraði hann sig sem defensor stricte til actors uppástands án þess að leggja þjófnum eitt liðsyrði, en reserveraði sér þó í ómakslaun 20 rd. af justitskassanum. Eg hefði sent þér copiu af þessu innleggi hefði eg haft það við hönd til eftirbreytnis síðar meir. - Mörgum féll dómurinn í Chr. máli undarlega, ekki sízt reparationen (eða hvað það nú heitir) til Chr., enda er það nú orðinn vani vor að dæma og fordæma allar landsyfirréttarins aðgjörðir. - Svo er nú frekt um þjófa og illræðismenn, að allareiðu eru 47 í tugthúsinu, hvar af hér um 20 eru slaveries candidater. Einn af þeim herrum braut nýlega inn hjá Laxdal og stal litilræði, hvar fyrir Vér herrar tugi:húsdirecteurer dæmdum hann í þrælavarðhaldið hjá ykkur og að flengjast við staur. Annars er í Reykjavík mesta friðsemd, og varla sést þar nú maður fullur. - Eg sé, að eg er kominn djúpt inn í jura og politika, og mun þá bezt að halda við jafnvel þótt það fari mér ekki sem bezt úr hendi. - Þjófasakir nenni eg ekki að nefna, því að þær eru helzt of margar og allar í sama formi. Sýnist og sem þær hafi farið sýslumönnum betur [úr] hendi í ár en í fyrra, enda höfðu margar þeirra gefið drjúga lærepenge. En þær, sem allra augu eru henvendt til, eru Kyhns grosserer inqvam) contra Ísfjörð kaupmann. Hún er af likri náttúru og hin contra W'qu et Örum. Þó er það málsbót fyrir Ísfjörð, að kammerið hefur leyft honum að byggja, og skipað sýslumanni Thorlacius að udmaale ham grund. Sökin kom fyrir rétt fyrir löngu. Var Frydensberg Kyhns en Briem Ísfjörðs talsmaður. Fylgdu þeir svo kappsamlega sókninni, að ekki var trútt um að personalia ekki slæddist í með, einkum frá B. síðu. Sökin var útsett til 1. apríl eftir sýslumanns Thorlacius beiðni, en fullmakt hefur Frydensberg að appellera, hvernig sem dómur fellur. Önnur sökin er suspensions sök St. Schevings, Arnarstapa umboðshaldara. Hann var í fyrra settur frá af Erichsen og beföluð tiltale gegn honum, en menn héldu þá, að sú sök mundi hafa dáið undir eins og hann, til þess að Einarsen gaf continuations ordre til sögsmaalet og sendi Ebeneser til sem actor að framfylgja sökinni. Öllum ber saman um, að Ebeneser hafi leyst sitt verk illa af hendi og kolliderað með Schev., samt að Guðm. Ketilsson, sem hér var settedómari, hafi ekki heldur tekizt sem bezt. Þess vegna er héraðsdómnum, sem frikenndi Scheving, innstefnt af Trampa fyrir landsyfirréttinn. Og hér kemur nú það, sem verst er í sögunni: Justitsraaden Víkur strax sitt sæti, þar bróðir konu hans átti í hlut, eins assessor St. Er því Gröndal útnefndur af stiftamtinu sem justitarius og Petersen sem fyrsti assessor. En nú vantaði annan; mætir því Ísleifur Einarsson í réttinum og segist engan kunna að skaffa, en tilbyður sig að taka sítt pláss, hér á móti exciperar Jónas sem talsmaður bróður síns, uppá þann grund, að Einarsson hafi áður í amtmannsstað haft afskipti af sökinni, en Ísleifur uppástendur sína competence. Hér í afsagði þá rétturinn, eða þeir Gröndal og Petersen, interlocutorium, hvar í Ísleifur er álitinn inhabil að sitja og Vísað heim. Þetta interloc. er annars heil biturt, og meðal annars er Ísleifi sagt þar, að hann muni ekki hafa betri hægðir að sitja í þessari sök en öðrum, síðan hann tók adjunct, samt að völ sé á öðrum í hans stað, f. ex. Jóni frá Drumboddsstöðum. Að þessu mæltu Víkur Ísleifur, en það ber nú greina, að hann þykist hafa orðið var að Gröndal hafi ekki látið Björninn færa rétt eftir sér til protocolls um daginn. Orðamunurinn var þessi. Ísleifur þykist hafa sagt: Sökin hlýtur þá að útsetjast til 1. apríl; en prótokollurinn segir: Assessor Ísleifur sagðist viljugm" til að Sökin Væri etc. Í þessu er nú Ísl. búinn að stefna til 30.  m., á þá að taka vitnaforhör um protokollsfærsluna, ef sem eg óttast hún ekki geti samizt á annan hátt. Þú sér af þessu, að kalí sem var á milli Gröndals og Einarsens er brotinn út í fullan fjandskap, og er það illa, nær framandi hafa gaman af, að vér Íslendingar fljúgunst á sem hundar, vide Þorleif kimba í Eyrbyggju, um viðureign hans og Arnbjarnar. Milli Gröndals og justitsráðsins fer nú allt í bezta máta. Var Gröndal í haust fóstri dóttur justitsr., sem hér var lengi til lækninga. Hálfhræddur er eg um, að Gröndal hafi fengið í þessum svifum kala til mín, og veit eg mig þó ekkert hafa til unnið, nema það, að eg hlýt, sem þú getur nærri, að hafa mikið við Einarsen að sælda. Ísleifur bestillti strax jón á Drumboddsstöðum að mæta sem assessor þann 1. apríl, en Frydensberg ætlar að eXCipera hann sem danskan jurista ekki ubeqvæm í fylgi Universitets fundatzen. Verði hann nú rekinn úr rétti, 0: skipað að standa, þá er sjálfsagt að Ísleifur appellerar strax. En ef hann situr, þá appellerar Frydensberg, og medium non datur nema að húka, liggja. Þú sér allt svo, að þessi martius hefur ekki verið að öllu ólíkur þeim í fyrra, nema þeim mun verri, að nú höggvast þeir er hlífast skyldu. Til að halda þó við í sömu materíu, vík eg nú málinu til sýslumanns Finns í Snæfellssýslu. Hann hafði í haust 3 processa fyrir landsyfirrétti, ein var þjófnaðarsök, önnur barsmíðasök og þriðja reis af því, að hann hafði confisqverað fjórða part af þeim vörum, sem Brynning vor hafði lagt upp til forhandling á Stapa. Í öllum þessum sökum þóttist Fiður verða hart úti, sem og var satt, því hann var bæði dæmdur pro mel. og í volds bætur. Kom hann því hingað suður nokkru fyrir jólin og dvaldi fyrst í Vík nokkra daga, heldur í óorðu. Síðan kom hann hér og var hér um vikutíma. En rétt í þessum dögum suspenderaði Trampi hann, bæði fyrir gjald, líka fyrir ýmsar klaganir, sem inn höfðu verið komnar, mest yfir því, að hann hafði týnt virðingu sinni, einkum vegna drykkjuskapar. Actor móti honum var settur Ebeneser, hvern Finnur kallar fjandmann sinn, en dómari Briem, og hefur ekki enn frétzt hvernig dómurinn hafi fallið. Góss Finns eonfisqveraði Ebeneser eftir ordre, en með öllu vægðarleysi, enda hafði Finnur búizt við þessu áður, og var búinn að selja einn deel til kaupmanns Clausen. Mér hafði hann og fengið áttærings skip upp í hospitalskuldina bréflega, en Ebeneser confisqverar eða seqvestrerar þetta allt, jafnvel í protesti. Svo eg held að okkur lendi nú saman, ef hann ekki vill láta skipið laust, og er eg þó ekki mikill málaferlamaður. Öllum -. Öllum var eg búinn að skrifa í gærkveldi, en hvar eg ætlaði að lenda, man eg nú ekki orð af, og ergo til annars. Margir kenna nú í brjósti um Finn vegna báginda hans, hann ætlar nú appellera öllum (hér koma mínir allir aftur) sínum processum til hæstaréttar, og sækir nú um benefic. processus gratituiti. Sýslumaður Guðm. Scheving ætlar nú til Hafnar að stefna þar sökum sínum fyrir hæstarétt með fleiru. Hann er ykkur öllum bréfum betri, því hann veit það pólitíska miklu betur en eg. Annars sýnist mér hann enn nú sáralítið umbreyttur frá því sem áður var, og maintinera sinn karakter vel í allri þessari krise. Hann varð og hart úti í Vídalíns sök, og kannske harðara en hann formaliter hafði til unnið, því hann var dæmdur að svara öllum málskostnaði og ofan í kaupið pro meliore, og gott ef ekki eitthvð enn nú meira, en eg man ekki hvað.

Ekki er enn nú búið að taka af Barðastrandarsýslumorðingjana, því enginn fæst böðullinn. Richdal vildi fyrst takast verkið á hendur fyrir 50 rd., en féll frá, og uppástendur nú 200 rd. eða árlega fasta gage viðlíka og mestermanns penge hjá ykkur, og þetta þorðu menn ekki að tilstanda. Sigurður snarfari frambauð sig, en varð reject. Prestur vor sira Sivertsen ætlar til vorsins að ganga að eiga mad. Thordersen, ekkju Guðm. sál. Thordersen, sem annars hefur verið veik í vetur. Faðir Ól[afur] Steph[ensen] hefur verið lasinn af og til í vetur, en nú er hann heill heilsu. Sagt er hann hafi skrifað enn drjúgt í koll[egia]. Þakka mættu þau mér, ef þau hefðu vit á, að eg ekki skrifa þeim meira en eg get komizt af með. Disputer hefur hann haft við tugthúsdireo tíonina, hverrar verðugur limur þú veizt að eg er, um 600 rd., sem landf[ógeti] sál. hafði borgað í anvisningum frá johnsen og Thordersen, en stiftamtmaður antekið, og eiga nú kollegia að skera úr þeirri þrætu, og fátt er á milli E. og hans. - Ásgrímur Vigfússon er nú endurborinn, afturgenginn eða hvað þú vilt kalla það, prestur í Hellnaþingunum 0: kominn þar inn aftur, hvaðan hann út fór. Sumir spá, að það muni ekki verða lengi. Eiríkur góði pokur sækir nú um Kolfreyjustað, Skeggjastað og Þönglabakka og óvíst er hvar hann lendir. Í þessum dögum á eg von á ekki færri en fjórum stúdentum til vígslu, öllum að norðan. En af því þú þekkir þá ekki, get eg ekki verið að telja þá upp. Voldtektarmál er angefið úr Snæfellssýslu svo skammarlegt, að ekki er skrifandi. Þar skal og sumstaðar vera innleidd communio bonorum, sem ekki allir eru nægðir með, og kalla hana rán og þjófnað. - Vor nýi landph. Klog er farinn að leggja alla quaksalvere í einelti, svo þeir eru hræddir við hann eins og við stökkulinn. Hann praktiserar annars í krafti og lætur sér vel betala. Þénari leutenants Frisaks skaut sig af vanvara í haust fyrir vestan Eiði og deyði daginn eftir. Það er satt, nær hafði eg gleymt, að Ólafur Loftsson er orðinn adjunctus hjá Klog. Þykir mönnum hann nú breiður fyrir fetann, einkum síðan hann fór að taka blóð. Jón frá Flekkudal er orðinn Tax. commissions Skrifari og á að reisa til vors með Kolvig og Briem. Árni Davíðsson gengur að eiga ekkju commisskr. jóhanns, og reisir bú í vor á Belgsholti. Sira Jón á Húsafelli er að mestu orðinn blindur af holdsveiki. Í suðurparti Múlasýslu tíunda menn nú klápa og kirnur og jafnvel íveruföt. Vallnanesmálið er ekki síðan afturgengið, og ekki ber á að Davíð hafi klagað viðureign hans og Thorlaciusar í Berufirði.

Dauða man eg ekki nema Pál gamla á Torfastöðum, br. minn Otta, sem var í Hrólfsskála, maddame Lievog, sira Jóhannes í Vesturhópshólum og Sira Svein á Hnappstöðum, og að svo mæltu hætti eg þessu rugli, en errata standa aftan við.

Ad. pag. 2) Veðurátt hefur um þessa daga verið stirð og rosasöm, þó oftast frostlítíð. Hér er nú orðið fiskvart að kalla.

Ad. pag. 4) Gifting Jóns í Görðum kom eins og deus ex machina, voru þar við tveir menn af bæ.

Ad. pag. 5) Kolvig er sagt ætli frá greifanum og suður aftur í Hafnarfjörð. Enda skal nú sumum sýnast sem nyja brumið sé farið að falla af hans moralitet.

Ad. pag. 10) Gröndal og Einarsen eru síðan sættir heilum sættum í protokollations sökinni og sögsmaalet annihillerað. Mín geta um Gröndals kala til mín var ogsvo röng.

Addenda. Leirgerður sefur svo vært, að varla heyrist nú hrota til hennar. Sagt er og, að fóstri hennar vilji segja skilið við hana.

Endað þann 27. martii 1805.

G. Vídalín.

Meira, ef kostur verður, áður skipið fer.

