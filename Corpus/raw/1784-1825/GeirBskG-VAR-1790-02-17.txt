[Geir Vídalín til Sveins Pálssonar]

[Viðey, 17. febrúar 1790]

Kæri vin.

Hjartans þökk fyrir allt gamalt og gott. Ekki nenni eg nú að fara að fortelja þér hrakfarir minar í fyrra. Eg skrifaði bæði Einari og bróður mínum þær allar, og munt þú þær þaðan heyrt hafa. Allir lifa hér nafnkenndir, því ekki nenni eg að vera að specificera eina tvo klerka, sem hafa dáið fyrir austan, og einn útlifaðan prófast í Kjós. Sagt er og, að sira Bjarni á Melstað sé látinn. Þú spyr, hvort eg ekki sæki það kall, eg svara: eg veit ekki. Þú spyr, hvort eg komi þá aftur til Hafnar í sumar, eg svara: eg veit ekki, því eg veð, í tilliti til min sjálfs, í mestu villu og svíma. - Vetur hefur hér verið harður frá jólum, og oft jarðlítið, og fiskafli mjög brugðizt, bæði sunnan og vestan. Prestur sira Guðmundur Thorgrimson hefur verið mjög heilsuveikur, þó er honum nú í afturbata.

Eg hef dvalið síðan í haust í Viðey í góðu yfirlæti. Móðurbróðir minn hefur verið mjög lasinn, sem von er, þó erfiðar hann enn nú daglega í sínum embættissökum. Nú hef eg skrifað það flesta eitt, sem eg man. - Nei, frá einum fríhöndlara í Reykjavík er nýlega stolið circa 250 rd. ásamt öllum hans documentum, og þjófurinn er enn nú ekki uppgöfgvaður. Þar var og í áflogum bitinn maður. Þetta og margt annað gefur okkar Petersen nóg að bestilla, því hér er öll heimska dregin á þing.

Gjörðu svo vel, bezti Vin, og endurgjaltu nú þenna minn Vilja” „ að skrifa þér fréttir með stóru og löngu bréfi í vor, og mátt þú þá ekki gleyma því nýju, sem mér er gagn og gaman að heyra. Þér heilsa hjartanlega allar stúlkurnar í Viðey. Lifðu ætíð sem eg ann þér þinn sami

Geir Vídalín. Viðey, 17. febrúar 1790.

Madame Ragnheiður Thd. biður og hjartanlega að heilsa þér. Allt kvenfólkið hér heldur svo mikið af þér, að mér þykir nóg um það. Þeim verður varla svo flökurt, að þær ekki óski fyrst og seinast, að þú værir kominn fyrir að leggja yfir þær líknarloppurnar.

Adieu.

