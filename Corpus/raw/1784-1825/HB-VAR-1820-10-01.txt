Bessastöðum, 1. október 1820.

Hjartkæri bezti bróðir!

ÞAR svo góðir hentugleikar eru og   sj aldgæfir um þessa árstíð, þar kaptein Fransen fer nú í annað sinn í sumar til sinnar fósturjarðar frá oss, má eg ekki undan fella að ávarpa þína bróðurdyggð með seðli þessum.

Síðan eg skrifaði þér með Símonsen hefur lítið fréttnæmt til borið nema hvað barnasjúkdómur, sem hefur þetta afliðna ár kippt hér í burt mörgum börnum, hjó nú skarð í mína litlu barnahjörð um morguninn  18. sept. og tók í burt minn efnilega Jón, eftir að hann hafði sjúkur verið einn dag. Þessi veikindi drepa annars börn og unglinga á mikið stuttum tíma. Þau byrja með þrengslum í hálsinum. Mikla þjáning leið minn litli Jón sína “ stuttu banalegu. Vor nýi landfysikus kom til hans, en hann safn» 1 aðist stuttu síðar til feðra sinna. Hann er jarðaður við síðu  móður vorrar. Þrjú eru enn eftir. Þau eru enn frí fyrir þessum  skæða sjúkdómi. Litli nafni þinn er nú dálítið að frískast, svo f eg held hann lifni við. _~ Assessor B. Thorarensen reis nú upp örðugur og fríaði til dóttur Boga Benediktssonar kaupmanns í Stykkishólmi - og giftist henni í sömu ferðinni. Þessi assessorinna heitir Hildur. Hún er sögð dáfalleg, og faðir hennar er flugríkur. Hann á samt sex eða sjö börn. Þennan enda hafði nú allt assessors Th. giftingaandstreymi. Fleira man eg ekki síðan hafi til fallið, nema að mad. Ingibjörg Hálfdanardóttir á Munkaþverá fyrir norðan er nýlega dáin. Hún var móðir Þ[órarins] øfj ords. Var hún kölluð á yngri árum fríðasta stúlka í Norðurlandi. Eg hef ekki meira að segja nema fela þig með konu og börnum forsjóninni. Við öll kveðjum þig innilega. Þín heittelskandí systir

Ingibjörg Jónsdóttir.


