Bessastöðum, 3. ágúst 1822.

Hjartkæri bezti bróðir! 

ÞITT góða tilskrif með Birni vorum Gunnlögssyni þakka eg þér hér með innilegast. Einasta það var að, að eg var orðin svo hræðilega langeygð að bíða eftir því, þar skipgreyið, sem það kom með, kom ekki fyrr en löngu eftir að öll hin voru komin. Fréttir fær þú ekki í þetta sinn, sízt góðar. Þann 20. úní byrjaði Eyjafjallaj ökullinn aftur að hósta upp öskuleðju mikilli og heldur enn því sama áfram af og til ' með stórbrestum og brandabraki, svo sauðfé flestra þeirra, sem búa í nálægð við jökulinn, er hlaupið burt eitthvað, svo enginn veit hvað af því er orðið, máske sumt í sjóinn. Við þetta og annað hér af fljótandi tjón eyðileggjast innbúar að líkindum. Grasið er orðið Visið og óheilnæmt, iénaður mj ólkar ekkert, kýr orðnar veikar. Þetta er nú ástand þeirra, sem búa undir Eyjafjöllum. Í F ljótshliðinni er líka sagt báglega af, þó mikið skárra. Vestmannaeyjar gráar af ösku. Öskufallið hefur komið í Ölves og Flóa, en samt ekki orðið þar að miklum skaða ennþá. Það hefur aðeins verið merkjanlegt í Reykjavík og á Álftanesi, en enginn [skaði] af því enn sem komið er. En skyldi nú koma landsynningur, verðum við og undir sama peði. Nú er hér alltaf hægur útnyrðingur og vestan átt, sem er heila líknin, því hafís kvað liggja við Norðurlandið. F lugufregn segir, að gjáin, sem er í Eyjafjallaj 6in og þessi ósköp koma upp um, sé allt í kring 800 faðmar. -Árferði hér á Suðurlandi er annars hvað fiskirí snertir gott, grasbrestur mikill, en nýting góð það sem af er. Fáir eru dánir merkir menn, nema stjúpson biskups vors, Torfi Thorgrímsen, deyði af lifrarveiki og tæring eftir langa banalegu. Hann var giftur fyrir einu ári og átti einn son. Sr. Gestur er og svo dáinn og líklega fleiri, sem eg ekkiman í þetta sinn að nefna. - Egilsem er giftur og býr nú hér líka, svo nú er eg í tvíbýli. Jakob son Björns á Bergi er líka giftur. Hann fékk dóttur saðlamakara Bekks, sem áður var í Reykjavík. Amtm. Thorsteinsen hefur eignazt son, sem heitir Finnur Vilhelm. Nú er eg aldeilis uppskerð af fréttum og verð að víkja sögunni til sjálfrar minnar. -Heilsa mín er ætíð aum, þó hef eg enga sára tilfinningu. Blóðuppgang hef eg nú alltaf við og við, tæring og hósti eru þessu samfara. Stutt að segja, eg er eins og eg var, þegar eg skrifaði þér með póstskipinu, nema hvað blóðuppgangur kemur nú oftar að en í vetur, og hér af flýtur, að kraftar þverra. - Hæfa var fyrir því, sem conferentsraad Stephensen skrifaði þér, að eg hefði orðið snögglega veik rétt áður póstskipið sigldi, en um orsök til þeirra veikinda hefur hann verið ófróður. Eg, hérna að segja, losaðist við tveggja mánaða fóstur og missti um leið næstum því sjónar á þessum heimi. Varla trúir þú því, hvað kvenfólk líður við slík tilfelli. Landlæknir kom þá til mín, leitaðist við að hjálpa mér, en allt var forgefins, þar til náttúran hafði rasað út. Eftir fáa daga kom eg aftur á fætur. Af þessu sér þú nú, að eg gjöri það meira af vilja en mætti að fást við skólans borðhald. - Eg hafði nærri gleymt að segja þér, að eg er sloppin frá þeim skólapilturn í þetta sinn með heilt skinn. Þetta hefur kostað mig mikla mæðu og andstreymi, og mikið hef eg, sem er bráðlynd af náttúru, setið á geði mín í vetur að setja ekki í þá spóninn' við tækifæri, en samt má eg segja það þeim til hróss, að þeir voru mér sérlega góðir og gjörðu mér allt sem gátu til vilja. En ekki er gott að koma hér hreinlæti og reglu við, og fyrr en þetta er skeð, líkar mér nú ekki. - Hér með eiga að fylgja sokkar, en þú geldur þess, að eg fékk bréfið þitt svo seint, en samt skal eg lofa þér því, að hugsa þér hér eftir fyrir sokkum svo miklum sem þú þarft meðan við lifum. Líklega fær þú sokka frá mér með póstskipinu, ef eg þá lifi. Þessir sokkar eru ekki góðir, nema einir eru þolanlegir. Þú fær betri síðar. Fátt eitt af rauðmögum á að fylgja. Þó kemur það upp á, hvort Símonsen vill hjálpa mér og taka þá í skipið. Skyldi eg lifa til þess skip ganga að ári, mun eg senda þér fleiri. En skrifaðu mér ætíð til, þangað til þú ert sannfærður um dauða minn. Þorgrímur hefur beðið mig nefna við þig, hvort þú ekki viljir senda sér axlabönd, sem dóttir þin hefur hroderað. Hann biður að heilsa þér og skrifar með riddara Sivertsen, ef hann kemst ekki til þess núna. - Börn mín lifa öll og eru frísk, þeim fer fram eftir vonum. Grímur minn er nú orðinn efnilegur og vænn drengur, en ekki er hann fagur sýnum. En augu hefur hann fögur og lífleg. Hvað efni snertir, lifum við þolanlega, þó held eg að við vinnum lítið [við] skólahaldið, en með matvæli komustum við út í þetta sinn til réttrar tíðar. -- Get eg nú ekkert gjört fyrir þig, góði bróðir, segðu mér það, ef þú heldur það geti látið sig gjöra. - Ekki auðnast þér embætti á Íslandi fyrr en eg er dauð, því eg hef rekið mig á það fyrri, að eg hef sízt öðlazt það, sem eg hef helzt óskað. Svo oft sem eg sé framandi menn, dettur mér í hug, hvað glöð eg mundi skipta, ef eg mætti sjá þig í þeirra stað. Verð eg þá oftast döpur. En hvað heldur þú eg hugsi, þegar eg sé M[oltke]. En hvað hjálpar nú að tala um slíkt. Það sem verður að vera, viljugur skal hver bera. Allir segja, að amtm. Thorsteinsen muni sækja um norðuramtið, þegar það losnar, líklega fær hann það þá. Sérlegt er það þá, ef hann gerir það. Þú hefur ætíð forðazt að sækja um það brauð, sem þeir hafa haft lyst fyrir, landfógeti Th0r[grimsen] og hann. Líklega verður st[iftamtmaður] kyrr fyrst um sinn, sumir segja honum muni líka allsæmilega. En skyldi hann flytja, mun allt ganga eins og fyrri. -- Þú segir í bréfi til Þorgríms, að þú hafir ætlað okkur nöfnu mína, skyldi það verða alvara, segi eg hana velkomna. Eg á að heilsa þér innilega frá Þorgrími. Hann segist ekki geta skrifað í þetta sinn fyrir búksorg. - Ekki skalt þú tala um að senda mér, eg þarf þess ekki núna. Ég vona þessir sokkar, sem eg sendi þér, séu nægilega stórir á fótinn, því eg hef ekki heyrt þess getið, að þú hafir fengið þessa ofhoð stóru og veiku fætur eins og biskupinn og prófasturinn i Görðum. En skyldu sokkarnir verða í minna lagi, verður þú samt að hjálpast við þá. Þú segir mér það með póstskipi. Þú skalt þá fá síðar nóga stærri sokka. Vertu nú með konu og börnum sæll, ætíð þreyöur af þinni hálfdauðr systur v Ingibjörgu Jónsdóttur. 

