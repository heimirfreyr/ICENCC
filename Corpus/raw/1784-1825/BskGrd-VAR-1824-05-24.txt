

Bessastöðum, 24. maí 1824

Í von um að ferð falli héðan áður en eg kem sjálfur til að sjá þig augliti til auglitis á uppstigningardag, hripa eg þér þennan miða og þakka þér mikið innilega fyrir tilskrifið í gær. Vel gjörðir þú að biðja mig ekki að examinera, því bæði er eg, að ráðum Jakobs postula, altíð tregur til að tala, og svo yrði minn examinations máti of frábrugðinn hinna. Eg er ekki byrjaður enn, og næst mér er að sleppa því algjörlega, þó eg annars í religion hefði áformað það, helzt vegna þess, að eg hefi fengið svoddan geysikvef, að eg tala nú hægt og í hálfum hljóðum.

Aldrei hefi eg verið hræddur um að biskupsembættið mundi verða loðandi við mig, og enn nú óttast eg ekki, þótt fregnir þessháttar berist. En skyldi svo fara, þá kenni eg annaðhvort þér eða prófastinum í Odda um, eða jafnvel ykkur báðum, að á mér látið lenda þá byrði, sem honum er í öllu tilliti bærileg, en kyttir mig Víst niður á fyrsta eða öðru ári.

Blessaður vertu, láttu hesta þína svo marga sem vilt vera hjá mér, eg hefi nóga haga og nóga drengi til að gæta þeirra og færa þér, þegar eg fæ orð um það frá þér. - Eg ætla nú ekki að semja þessa skrá lengri, bið í hljóði fyrir þínum augum, en áminni þig nú alvarlega og einlæglega að Vægja þeim svo sem ómissandi verkfærum þinnar töluverðu köllunar, - og vertu með þínum sæll.


