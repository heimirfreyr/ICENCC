

Breiðholti, 15. sept. 1819

Nú er Möller þegar farinn, og hann er sá seinasti, sem héðan leggur úr höfn. Eftir ósk og reikningi vina þinna hér ertu nú að hafna þig í þeirri miklu borg, sem þú heldur svo mikið af, að margur hver hérna óskaði það Væri minna. Síðan þú fórst hefir ekki til frétta borið nema fullkomnun þeirrar sögu, er þá var farin að gjörast um trúlofun assessors og fröken Elínar. Það er nú orðið svo fast á girt, að ómögulega getur farið um bak. Símonsen sagði mér fyrstur þessa sögu. His verbis: Assessor er nú harðtrúlofaður fröken Elínu, bæði munnlega og skriflega. Síðan var mér sagt, að Elín væri bortskjödet til assessor, og þetta afsalsbréf mundi í næstu session yfirréttarins verða birt. Assessor fór upp að Hvítárvöllum eins og ráð hafði fyrir gert strax eftir, tók með sér bóndann á Leirá og begerði af amtmanni fullkomnara loforð en komið var; hann skyldi hafa hneykslazt_ á þessu og boðið bréf með hendi og innsigli Cancellies, sagði vorkunn assessor, þótt hræddur væri, og hann studdi að með að segja frá, hvernig til hefði gengið nyrðra. Amtmaður sagðist vera herra í sínu húsi. Assessor tæpti á Viðeyjar pistlum; amtmaður sagðist þekkja þá (svona hefir assessor sagt mér). Niðurstaðan á öllu varð, að amtmaður skrifaði assessor til svo skýlaust bréf, að hann sagðist engan verðugri tengdason óska sér en assessor etc., og þetta sama bréf hafa honoratiores í Reykjavik fengið að lesa, en í yfirréttinum er ekki að eg trúi farið að lesa það enn, og ekki hafði hann svo mikið við mig að sýna mér það. Þennan texta getur þú haft þér til skemmtunar fyrst um sinn, aðrir skrifa meira. Conferensr. spurði hann þegar heim kom úr seinni ferðinni, hvort mætti gratulera. Assessor sagði já. En svo kom ekki gratulationin. Nú verður mér skemmt næstu helgi, því assessor ætlar út til Viðeyjar og verða þar við embætti, og þá mun nokkur þvingun á ferð.

Mér hefir borizt atvik í þinni breytni, sem mér, eins og fleirum, þótti undarlegt af þér, og með hverju þú hefir virkilega hneykslað ætt þá, er hvorki er upptektasöm né tilhlýðilegt að þú hneykslir. Í leyfi okkar kunningskapar skrifa eg þér þetta. Þú skilur hvað það er, sem eg brúka um þessar dylgjur. Það, að þú kvaddir ei F insen í Reykjavík, en gekkst til allra annara, og komst til að kveðja í sama hús og hann bjó í, beiddir að heilsa þeim, sem ekkert áttir skylt við, þegar ekki fannst þá heima. Þú skilur, að fyrir þessu mælist ei vel og getur ei mælzt, því enginn veit til, að Finsen hafi nokkuð við þig afgjört. Það má svo ei heita afgjört, að hann er ei svo mikill maður sem þú vildir óska, eða að honum lizt vel á þá stúlku, sem þú vilt hann eignist ekki. - Hver sá maður held eg sé æruverður, sem ekki vísvitandi gerir rangt og hefir þá lifsreglu ætíð að gera rétt, þótt vit bresti stundum til að sjá hið réttasta og hollasta fyrir sig, og kalla eg þig sælan, ef þú þekkir marga, sem betur gera. En ekki skil eg, hvaða rétt þú hefir til að þykkja við Finsen, að hann velur sér stúlku, í allan máta efnilega, mót þínu ráði. Foreldrar hans eiga sök á því, og erfa það víst ei við hann; þá held eg þér sé næst að gleyma því líka og láta ei mægðakulda hafa stað hjá þér, svo upplýstum og góðum manni. Eg er hræddur um að þú þekkir ekki Finsen rétt; of margir aðrir halda honum fram, til þess að ekki sé neitt í hann varið. Og þó eg meti þinn dóm meir en minn, þegar um menn skal dæma, svo get eg þó ekki haldið minn dóm hvað hann snertir marklausan, því síður föður hans, eg veit báðir höfum haft betra tækifæri til að þekkja hans hjartalag heldur en þú, máske líka gáfur eins vel og þú. En eg sé, að nú verð eg of langorður mót venju minni, og þá er bezt að hætta. Mig vonar annars, að Finsen lýsi sér smásaman betur og betur, hver hann er. Þá má annarhvor okkar sadle om eða pertinaciter errare.

Þú leyfðir mér að biðja þig einhvers, eg nota mér það leyfi, þó eg sé í skuld við þig, og bið þig senda mér, ef ei kemur inn, Snorra Eddu, sem út kom í Stockholm í vetur var, samt því sem út er komið af Snorra þar; ekki vil eg samt nema originalen. Eg var búinn að biðja Johnson okkar um Sæmundar Eddu þar útkomna, og ef hann gleymir mér, svo verður þú og að erfa þá bón.

Nú ætla eg að hætta. Óska þér feitrar præbendu þar ytra, en þó enn heldur hér, sé það ei móti þínum vilja beðið. Kona mín biður hins sama, og að heilsa þér.

Eg er ætíð þinn vin

Á. Helgason.


