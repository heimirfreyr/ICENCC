

[Geir biskup til Bjarna Þorsteinssonar]

Reykjavík, 14. ágúst 1810

Það seinasta bréf, sem eg hef fengið frá þinni kæru hendi er það, hvar í þú með þinni siðvanalegu conduite anbefalar mér ansögn. sýslumanns (nú kaupmanns, eftir sem fréttin segir) Guðmundar Péturssonar. Hvað eg gjöri við þá sök veit eg enn ekki. Að kóngur í þessu ásigkomulagi gefi jarðir sínar burt til að byggja alls ónauðsynlegar anneX-kirkjur, sem böndum er engin þénusta í, er að minni meiningu anomal, einkum þar kanselliið læzt heldur vilja fækka kirkjum en fjölga. Eins og eg er viss um, að Guðm. frændi hefði látið sér laglega með Krossavikur kirkju byggingu, ef kóngur hefði gefið honum Refstaðar kirkju eignir. En er eg þar ekki farinn að rýta við þig um kirkju, í hverri við eins litið munum dýrka guð og á fjallinu Horeb? Því í næstu 10 ár er eg viss um, að Gvendur byggir hana ekki, eins og engin spýta er enn til hennar keypt eða aðflutt, og Þórunn kona hans hefur skriflega afsagt að fást nokkuð við hana á meðan svo stæði. Sýnist og þarfara að verja þeim fáu spýtum, sem á land reka (því um aðrar er nú ekki að tala) til að halda við grenjum vorum en til að byggja fyrir þær kirkjur, mammon einum til lofs og dýrðar. - Í þessu bréfi þínu héztu mér öðru rækilegra með adjunct Scheving. Nú heyri eg sagt að hann sé kominn í Eyjafjörð, og úr skipinu, sem færði hann þangað, eru hingað komin bréf, en ekkert frá þér. Sé nú svo sem eg ætla, að þú hafir skrifað og Scheving haldi bréfinu, þá held eg fyrirgefi honum það hvorki þessa heims né annars.

Af fréttum skrifa eg þér fátt í þetta sinn, en vísa þér alleina á Thorgrimsen okkar, sem á að færa þér þenna pistil. Hann bæði kann og vill leiða þig í tilliti til þeirra í allan sannleika. Þó verð eg að tína þetta til: Veturinn sem leið var hér við harðari kost, og útigangspeningur illa undir hann búinn eftir graslítið sumar og votsamt haust, líka voru heybjargir víðast litlar, þó varð hér ekki mikilvægur peningafellir nema undir AusturEyjafjöllum og á Landi. Vorið íhlaupasamt til hvítasunnu, síðan æskilegasta veðurátt og sjaldgæfir hitar, grasvöxtur sumstaðar i bezta, en allsstaðar í betra meðallagi, og ágæta góð nýting á töðum manna, sem nú eru allvíðast komnar í garða. Peningur, þótt hann gengi magur undan, hefur gjört gagn vonum framar.- Síðan í fyrra sumar og allt til þessa, þegar eg alleina undantek lítinn tíma í vetur, hefur hér verið bezti afli allar tíðir þegar á sjó hefur gefið, svo hjallar og matarhús bænda eru öll full. Er þó selt til sveitamanna svo mikið að furðu gegnir, enda þykir nú fiskur hér í sýslu versta vara. Verð á þorski er 12 rd. pr. skp. og þar undir allt til 8 rd., en á matfiski 6 rd. og jafnvel þar undir. - Sveitabændur eru stórum teknir að spara mjölkaup sín og senda nú heilar lestir á grasafjöll, og svo fast sækja þeir þetta, að process er í vændum um grasatekju á Lyngdalsheiði. - Á Arnarbælisferju í Grímsnesi alleina er sagt að í fyrra hafi verið fluttar yfir klyfjar af 500 grasahestum. Margir eru og farnir að leggja sig með meiri alúð eftir káli en fyrri. - Að bændur finni sig vel við þetta flýtur af sjálfu sér, eins og þeir ekki þarfnast nokkurra nauðsynja sinna að timbri undanteknu. Rúg er hér fyrir 17 rd. tunnan, járn l bms. pd., færi sextug 15 m., og kalla eg það ekki dýra prísa í styrjaldartíðum. Þar á mót eru íslenzkar vörur miður borgaðar, nl. ull og tólg 14 sk. pr. pd., fiskur 10 rd. og hinar í proportion þar af. - Korn held eg hér sé til hlítar árlangt, eins járn og færi. Og innan árs Væri þó líklegra, að þeim voldugu heims þessa leiddist morð og manndráp.

Þú sér af þessu, að hvað sem hver segir, svo liðum vér í nærverandi ásigkomulagi enga nauð enn sem komið er, þegar eg undantek sjóplássin við Jökul, hvar vorafli hefur brugðizt, og Norðursýslu, hvar fólk síðastliðið ár lógaði fjölda hrossa sér til matar. Suður-Múlasýsla er og við undanfarin harðindi mjög svo komin á kné. En eg trúi eg sé farinn að grípa inn í embætti amtmannanna og skrifa þér þá almennu undirretning um statum rei publicæ, sem þeim er uppálagt að gefa.

Mannheillir eru hér góðar og slysfarir til sjós með fæsta slag. Dauða man eg ekki nafnkennda nýlega nema konu sýslumanns Steindórs og jón prófast Ásgeirsson í Holti.

Heyrðu meðan eg man, þá erklæraðu skóladirektioninni í mínu nafni fúlan fjandskap fyrir það, að hún útilokar vorn góða, duglega Helgesen frá skólanum, og hafði þó áður skuldbundið hann að þéna þar, eins og Helgesen hefur í því skyni fengið stiftamtets (ekki mína) dispensation að dvelja hér fyrir sunnan. - Jónsen frá Görðum er að sönnu ráðvandasti maður, en hvorki hefur hann indsigter eða dona docenti við Helgesen. - Við skólann hefur annars allt um hríð farið rétt vel fram. Sjálfsagt er, að lektor blótar nú þeirri stundu þegar hann sótti Odda, því bæði var hann búinn að búa vel um sig í Lambhúsum, þar hjá hefur Þverá í fyrra stórum skemmt margar af Oddakirkju jörðum.

Nú til litteraturen, og er frá henni fátt að segja, því prentsmiðjan kvað vera tekin mjög svo að hallast og gisna og það svo, að ekkert verður þrykkt þar nema þegar veður er hlýtt og kyrrt, officianter eru ekki heldur aðrir en Skagfjörð. Það sem merkilegast hefur út komið þaðan á þessu ári eru erfiljóð eftir frú sál. Stephensen, hvar í vor beztu skáld eiga, eins og þú fær að sjá, hver sitt stykki, og hreppstjóra instruXið qvod totum debetur etatsr. Stephensen. Eftir því eru nú um allt land krýndir nýir hreppaforingjar, og máttu trúa, að margir af þeim eru menn á báðum buxum. En þetta má þá segja, að allvíða er einu og öðru því kippt í ordu, sem áður fór aflaga, svo sem vegabótum og þess konar. Útskýringu yfir þessa bók hefur etatsr. heitið oss, og kvað hún nú vera á prjónunum. Annars held eg hún verði síðasta barn Leirgerðar inn til þess hún rís aftur ný úr ösku. Skortur er hér farinn að verða á Barnalærdóminum og afsakar etatsr. sig frá að ráða bót á því, eins og hann lætur í orði kveðnu sem hann vilji segja skilið við Leirgerði. Engin skáldmæli veit eg til að komið hafi in publicum á seinni tíðum nema tvær eða þrjár smákviður um jörgensen, sem sambjóða yrkisefninu. - Engar sérilagi interesserandi sakir hafa verið fyrir landsyfirréttinum, því etatsr. stakk skattamálinu svefnþorn áður en það komst svo langt. - Við politiken þori eg ekki að hræra og ekki heldur við þess næstliðna árs historíu, þú hefur og allareiðu lesið nóg um það efni í etatsr. M. St. sönnu, mannkærlegu og honum í einu og öllu verðugu Indberetning til kollegierne, hvar af eg sé að eXtrakt er kominn í Kollegial tíðindin, en nótur til allrar þeirrar sakar getur Thorgrimsen gefið þér, því um hann má með sanni segja: et horum pars magna fuit. Að þeir bbr. Stephensener hafi fyrir staðið stiftamtm. embættinu með sjaldgæfri drift og dugnaði, einkum M., þarf eg ekki að segja þér. En sérílagi sagðist hann verða feginn þegar þessari vandasömu byrði var létt af honum.

Loks mun eg verða að segja þér eitthvað frá sjálfum mér, og er þar bæði fátt um að segja, enda er ómerkilegt yrkisefnið. Síðan eg lá í hitt hið fyrra er eg alltaf slæmur í fæti. Þó geng eg óhaltur, því báðir eru jafnlangir. En sá er munur á digurð þeirra sem á mér og þér. - Fjárhagur minn er sá sami, þó þeim mun örðugri sem allar þær Vörur, er eg tel með nauðsynjum mínum, eru orðnar dýrari. Etatsr. sagði mér í fyrra, að eg skyldi, sjálfsagt fyrir hans tilstilli, hafa fengið enn nú nýtt launatillag. Hér um hef eg enga kommunikation fengið. Blessaður vertu komstu eftir hvort nokkuð er satt í því og láttu mig vita það við tækifæri. Gjarna vildi eg vera burtu héðan, því hér er fátt þeirra manna, sem eg eiginlega get haft siðblendi við. Kemur það og til, að Petræus segir mér upp húsavistinni á hverju ári, svo eg veit ekki nær en eg verð húsvilltur. Að sönnu semjum við ætíð með okkur aftur sjálfir. En skyldi það bregðast, er eg í hraki.- Hver verður hér nú stiftamtmaður í greifans stað? Og hvaða messurer tekur regieringin í anledning af Jörgensens spektakler? Þar um á þitt næsta bréf að upplýsa mig. Miklu þykir mér varða að fá duglegan og góðgjarnan stiftamtmann. Hinni sökinni kvíði eg ekki.

Minn góði Gröndal hefur nú legið rúmfastur og hætt haldinn í rúmt hálft ár, og er ekki annað sýnilegra en að þessi sótt muni verða hans síðasta. Þessum sjúkdómi hans, sem eg ekki veit hvað heitir (og kannske doktorinn ekki heldur) fylgir rænubrestur per intervalla og minnisleysi um það nærverandi eður nýlega skeða. Þegar eg fann hann síðast, féll hann uppá að sækja um að fá þig adjungeraðan sér með 200 rd. og fríum kosti og kamesi, en kvað örvænt þú mundir vilja þiggja það. - Falli, sem eg vona, einhver ferð seinna í haust, skal eg skrifa meira um þessa sök. Kannske hann og innan þess tíma verði annaðhvort dáinn eða dafnaður. - Nú má eg ekki slaðra lengur um sinn. Lifðu svo sæll sem eg ann þér, kvaddur af mér og mínum.

Þinn

Geir Vídalín.


