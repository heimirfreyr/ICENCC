
<meta-info>Ragnheiður Finnsdóttir til Valgerðar Jónsdóttur</meta-info>
<meta-date>27. september 1797</meta-date>


Dyggðaríka, hjartkæra systir mín góð!

Hjartanlega þakka eg þér, systir mín góð, tvö elskuleg tilskrifin og því fyrra fylgjandi fingurbjörg mína. En sérílagi þakka eg þér, systir mín góð, þínar stóru velgjörðir við mig og börn mín að siðustu samfundum okkar heima hjá þér, en sérdeilislega þitt stóra örlæti og móðurlegu velgjörðir við litla Finn minn, hvað eg bið minn góða guð þér og þínum bezt endurgjalda. Af ferðalagi okkar og til þess Finnur minn var kominn út á haf, skrifar Magnús minn þér. Ljósa hans á Þingvöllum gaf honum 5 rd., systir mín, Sigríður á Lambastöðum, aðra 5 rd., karlinn Páll á Esjubergi 2 rd. sp; og prestur okkar 1 rd. Eg get nú ekkert sagt þér í fréttum. Tvö prestefní eru nú til vígslu fyrir sunnan, Eggert, sonur sr. Jóns Eggertssonar, og Þorlákur jónsson, sá fyrri kapellán til afa síns, sr. Hákonar á Álftamýri, en hinn til sr. Helga Einarssonar að Bolungavík. Það lítið sem eg vildi hafa tínt til að skrifa þér í fréttum, er Magnús minn búinn að taka frá mér, og verð eg því heldur að lofa þér lengra bréfi síðar, lofi guð. - -- 
