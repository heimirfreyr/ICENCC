Viðey, 1. sept. 1812.

Minn bezti bróðir!

GJÖRÐU svo vel að afhenda fyrir mig meðfylgjandi gráar buxur Thomsen okkar, þær komu mér ekki í hönd fyrr en öll sunnanskip voru burt. Eg tek þess vegna það ráð að senda seðil þennan vestur, og gegnum alla þá króka get eg ekki skrifað Þorgr., sem hann nærri getur. Eg hef áður skrifað þér með sýslum. Koefoed og kaupm. Petræus og hef því engu við að bæta. Ekki hefur St. [ÓL Stephensen] skrifað þér nú og held eg víst það komi af minnisleysi hans, þar hann með sálar og líkams krafta hrörnar óðum. Verið þið mágkona mín elskuleg bæði sæl. Unntu mér, bróðir, og gleymdu ekki þinni heittelskandi systur

Ingibjörgu Jónsdóttur.

Frá móður minni á eg að heilsa þér mikið innilega. - Já, gleymdu ekki því, sem eg hef oftast beðið þig fyrir, og nú, finni hann Þorgrímur nokkuð að buxunum, þá gefðu honum gild svör og góð frá þinni Arndís.


