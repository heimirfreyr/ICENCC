

[Geir biskup til Bjarna Þorsteinssonar]

Reykjavík, 26. ágúst 1812

Hér með geld eg þér þó um síðir, ástkærasti vin, mitt innilegasta ástarþakklætí fyrir þitt þér líka elskulega bréf af 20. næstliðnum apríl, og fyrir alla þína einstöku ástúð og velgjörðir við Halldór minn. Lofaðu honum, góði vin, að mega njóta hollra ráða þinna og handleiðslu meðan þið eruð saman, og hann, sem eg vona, ekki brýtur það af sér. Guð hef eg beðið að borga þér fyrir hann, því seint mun eg vinnast til þess, þótt vilji væri nokkur. Að sönnu hef eg ekki til skulda að telja hjá honum, svo eg svo beint fram geti vísað til hans með allt það eg vildi hafa öðrum goldið. Samt vona eg hann prótesteri ekki þenna vexel.

Nú er nauðafátt að skrifa þér í fréttum um lærdómsauka vor Íslendinga. Frá pressunni er ekkert út komið nema etatsr. Útskýring yfir hreppstjóra instruxen, sem eg er viss um að landfógeti minn Thorgrimsen sendir þér, og seint í fyrra ný útgáfa af Barnalærdómsbókinni, hvar í þeir góðu menn, etatsr. og Skagfjörð, annaðhvort einn eða báðir, hafa stolið undan Kristi niðurstigníngu til helvítis úr annarri greininni, og rekið djöfulinn úr sjöttu bæninni í fræðunum, hvað klerkar minir sumir, jafnvel þeir beztu meðal þeirra, ekki vilja þola bótalaust. Hlýt eg að fara að gjöra gangskör eftir hvorutveggja þessu, þegar skipin eru farin, og óttast eg, að hlutaðeigendur ekki muni svara góðu um. Fyrir utan þetta minnist eg ekki að hafa heyrt nokkuð litterairiskt nýtt, ekki svo mikið, að Norðlendingum hafi hrotið vinakveðja á beinakerlingu, eður salutans heilsun til Leirgerðar. Málaferli hafa verið fá og ómerk síðan sakir sira H. Thorl. voru uppá dæmdar. Annars getur Magnússen minn fortalið þér allt, hvað merkilegt kynni að vera í þeim kapitula, öllum bréfum betur. Heyrt hef eg talað um einhverja litla misklíð milli justitiarius og stiftamtsins áhrærandi, hvort hann eður það ætti að kjósa og tilsetja assessorer í kríminalsökum og hygg eg að sú sök sé enn nú óútkljáð. Mál reis hér á annað knéð, en hvarf aftur, og þótti mörgum það geigvænlegt. Það var grosserer Adser Knudsen kontra Phelps et compagnie fyrir tiltektir á eigum Knudsens sumarið 1809. Knudsens sök hafði Koefoed á hendi, en justitsr. Frydensberg veik strax úr sæti sínu, og síðan ætla eg að enginn sé settur í hans stað, fer og Koefoed utanlands. Í fyrra var mesta gerð í stipt. best. commiss., í ár sýnist sem hún fari allt hægra og skipti sér ekki af öðru en sérdeilis nauðsyn krefur. Ganga og áríðandi erindi nokkuð seint, þegar atkvæða amtm. Thorarensens verður að leita norður í land, þar hjá ekki örvænt um, að hver af þeim herrum hafi sitt eigið höfuð fyrir sig, og vilji sjá með eigin augum, og eru þeir að sönnu ekki menn að verri fyrir það. Amtmaður vor hygg eg meira sé fyrir einsetu en fjölmenni, og ekki ætla eg að hann sé að öllu við alþýðuskap. En satt að segja hef eg fátt til hans að segja. Þó segir mér svo hugur um, að hann varla yrði hentugur eða elskaður stiftarntmaður hér. Heldur fátt sýnist á milli hans og Frydensbergs, eins á milli etatsr. og hans. En hvað vitsmuni áhrærir, óttast eg að hann ekki eigi skipgöngu við þá.

Frá árferðinu er ekki nema illt eitt að segja, grasvöxtur sá allra bágasti, og nýting síðan vika var af slætti sú lakasta, svo töður liggja nærfellt allsstaðar enn á túnum. N orðanlands kom seinast í júní það kafald, að fé fennti í Aðalreykjadal í byggð, og þá varð ekki slegið í Skagafirði fyrir frosti. Ís hefur legið fyrir öllu Norður- og Austurlandi til fyrir hér um hálfum mánuði. Nú sagði seinasta frétt, að hann Væri farinn, og sézt hefði til tveggja framandi skipa hjá Grímsey. Þar hefur verið aflalaust nema af hákarli, af honum hafa menn veitt töluvert upp um is.

Í Norður-Múlasýslu voru svo mikil harðindi, að fólk var farið að flosna upp, og fjórir menn í Loðmundarfirði voru dauðir í hungri. - Hér sunnanlands var vetrar- og vorafli við lakari kost, en nú um hríð hefur hann verið góður. Hafa menn þó ekki getað sótt hann sem skyldi fyrir hvalagangi. Kauphöndlun vor þykir flestum bág, ekki sízt þeim, sem ekki hafa nema pappírspeninga, sem nú eru ogsvo teknir að verða hér í litlu gildi. Að undanteknu nokkru af byggi eru kaupstaðir hér matarlausir, og lítið er um járn og færi. Fisk sinn nærfellt allan hafa kaupmenn selt til sveitamanna, og það sem eftir var hefur ]. Boli etið, svo hér er nú ekki heldur fisk að fá.

Okkar góða Gröndal líður að sönnu þekkjanlega betur, hann er á ferli nærfellt á hverjum degi og getur gengið um gólfið, jafnvel til mín hjálparlaust, en það er örskammt. Kreppan er og að mestu burtu. Hann hefur og þrisvar til fjórum sinnum riðið út og suður á Mela, og einu sinni með mér upp á Öskjuhlið. Óróa- og verkjarköstin eru öll minni, en - alls ófær er hann enn að gegna embætti sínu sem stendur, því bæði er minnisbresturinn enn stór, einkum um það nærverandi, líka þolir hann mótmæli og mótgjörðir allar verr en áður, meðan hann hafði heila heilsu. Góða trú hef eg enn um, að honum batni með tímanum, en nær þori eg ekki að segja. Hitt efast eg um, að hann verði aldeilis jafngóður. Tryggð þín við hann og öll sú hjálp, sem þú hefur auðsýnt honum, hygg eg nú muni dæmafá, þess stærri æra fyrir þig. Skilst mér þó, sem þú hafir átt þar við ramma reip að draga. Með stærstu alúð var eg í fyrra dulinn alls þess, sem hlutaðeigendur gjörðu til að fá Gröndal frá, og oft fékk eg ánægjanlega Vissu frá þeim, að það Væri mót þeirra vilja, ef svo skyldi fara m. m. En þar eg fékk öll þessi heiti óaðspurt, tók eg meir að gruna þau en þótt ekki hefði verið hið minnsta minnzt á þetta. Ekki held eg að stift.bst. comm. fáist framar við þá sök, sízt í líkama (in corpore), og án líkama hygg eg hún sé afllaus eins og draugarnir, nema mannsbein sé í þeim. Allt um það er eg viss um, að N. N. ekki hættir. Í hvorn strenginn etatsr. muni nú grípa, þori eg ekki að segja. Honum var í raun réttri vel við Gröndal, því hann var honum oft eftirlátur. Þar hjá sýnist mér, sem hann ætti að álíta ísjárvert að rekommendera svo nærskyldan frænda sinn til assessors í þeim rétti, sem hann sjálfur præsiderar í. En kannske honum finnist hvoru tveggja minna vert en mér sýnist. Ekkert hefur Gröndal borgað enn fyrir seturnar, og N. hefur látið við mig, sem hann ekkert mundi þiggja, þar hann vissi, að Gr. mætti ekki missa. Segist hann vænta, að kans. muni með tímanum sjá sér sann. Að svipta Gröndal fé að þarflausu vildi eg ekki, en ráðið hef eg, og ráða mun eg enn samt, að hann bjóði borgun, en ekki veit eg, hvað úr því verður. Hvað mig áhrærir, þá er eg síðan í sumar, að eg fékk ávísun um míns góða kóngs dæmafáu náð við mig, afturgenginn að meir en hálfu, þar eg sé, að mér er nú endurlausnar von, og þoli eg nú betur en áður, þótt hlutaðeigendur ekki séu sem örlátastir eða nærgætnastir í að úthluta mér, það sem eg þykist með þurfa. Bætir það og til, að minn góði Thorgrimsen er hér í nánd við mig, því af honum hef eg sem fyrri bæði gagn og ánægju. _ Heilsa mín er góð, þegar eg undantek bágan afturfót, og eg vinn nú sjálfur hálfu meir en fyrri. Einasta kemst eg ekki til að gefa Testam. þann tíma, sem eg vildi, því hér er of mikil aðsókn. Gjarna vildi eg vera burt úr Vík, því að hér er lítið félag fyrir mig utan húss, þegar eg undantek Thorgrimsen. Sýnist og sem mér muni verða það einsætt, því Petræus ætlar að byggja mér út til sumars, og þegar þetta hús er frá, er hér enginn kofi fáanlegur, sem mér er vært við. Kans. hefur að sönnu áður heitið mér húsi, en hvorki getur það efnt það sem stendur, þar hjá blygðast eg við að vera að mæða það að nýju, ofan á það, sem undan er komið. Meiru bæti eg kannske við síðar með norðanskipum, ef sem mig vonar, ferðir falla þangað.

Lifðu, bezti vin, sæll og heill, kvaddur af konu minni, börnum okkar og Petersen. Meðan eg vinnst til vil eg vera

þinn einlægur vin Geir Vídalín.

Meðal annarra Íslendinga, sem í ár fara utanlands, er studiosus Gunnlaugur Oddsson. Hann hefur verið Skrifari á stiftcontoirinu, og er af amtmanni fenginn til að vera informator hjá börnum bróður síns. Hann hefur góðar gáfur, fínlega að sér, og það eg frekast veit ráðvandur og skikkanlegur. Þurfi hann, sem mér segir hugur um (því eg kalla ferð hans glæfraferð), hollra ráða með, þá gjörðu svo vel og láttu honum þau í té.

Illa líkar dönskum hér, sem ensku kunna, Mackenzies reisa, þykir hann hafa slett einu og öðru til sín. Heyrt hef eg og, að hann einhverri óþægð hafi vikið mér, og gef eg honum varla sök á því. Annars gjörði eg honum það gott, sem eg gat, meðan hann var hér.

Consul Jón Parker, maður óviðfelldinn og fégjarn, þar hjá ærlegur að hyggju minni við vini sína, er nú í Krisivík að Skoða námana þar, eftir þess engelska governem. skipun, segir hann!


