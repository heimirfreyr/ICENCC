Gufunesi, 2. sept. 1815.

Góði bróðir!

ÞAR eg nú heyri, að úr Rvík sé sent með bréf í Eyrarbakkaskipin, sezt eg niður að rita þér þessar fáu línur. Síðan eg skrifaði þér með Thorsteinsen, hefur ekkert Sérlegt á daga mína drifið. En fyrirboða þess, að við munum ei framar sjást eða saman vera, tek eg það, að lítli nafni þinn deyði um morguninn þann 24. ágústí af taki, sem og svo hefur gjört út af við annað barn til. Segðu mágkonu minni og Thorsteinsen frá þessu, því þau taka Víst deil í þessu mótlæti mínu, eigi eg að kalla það svo. Líkast er til, að drengur þessi hefði orðið minn augasteinn, en fyrst þessi litli Skuggi er mér æfinlega horfinn, þá láttu mig í hans stað sjá þig minum líkamlegum augum. _ Eg má ei meira skrifa. Þegar eg sé þig, mun eg ei spara að rabba. Móðir mín biður að heilsa þér mikið innilega. Heilsaðu mágkonu m. e. og hr. Thorsteinsen frá mér. Vertu sæll með börnum þínum og unntu þinni

Ingibjörgu Jónsd.

Viltu ekki selja vonda uppgjafa kjóla af þér, eg held eg geti selt þá hér inni, því ekla af rauðu klæði er hér meiri en frá má segja.“


