

Reykjavík, 4. sept. 1817.

Ekki hefi eg nú fyrir mér stórt bréfsefni, en grunur minn er sá eg verði þó langorður. Láttu þetta nú ei hræða þig samt, því ekki kemur það allt fram, sem mig grunar.

Þó eg komi nú seint til að skrifa þér rétt fyrir alvöru, svo gleymdu ei því, að eg er búinn að hripa þér áður tvo seðla og þar að auki senda þér nokkra félagspistla. Þetta bréf er því svo sem ágjöf og mere privat. Félagi voru Viðvíkjandi legg eg hér með skrá, sem og svo verður privat nema fyrir overkrigskommissera okkar.

Þú einn, skrifar Rask mér, veizt af bruggi hans í Svíþjóð mér Viðvíkjandi, eg skrifa þér því einum ávæningssögu af því, sem mér skrifaði og eg svaraði honum aftur, til þess að fá þinn dóm yfir. Hann biður mig þiggja, ef mér verði boðið, professorat í Uppsölum með 2000 s rd og resignera hér, láta ei vita af, hvað ætli, og ekki í Höfn, heldur fá þar passa hjá þeim svenska Ambass, eða gesandt, auk þess sem hafa þurfi frá pólitíinu, til einhverra staða hinumegin, og punctum. Meðfram réði hann til eg skrifaði vissum herra í Stockholm eitthvað þessu viðvíkjandi nú strax, er hann sagði mundi vera óskað til þess að eitthvað mætti ráða í, hver garpur eg væri, en sagðist samt ekki hafa lofað neinu um slíkt. Þú getur nærri, hvort mig mun ei hafa rekið í stanz þegar eg las þetta, sem kom aldeilis flatt að mér. Eg skrifaði honum samt í seðli þeim, er eg með frænda þínum sendi þér, að mikið girnilegt stand stæði til boða, 0: ef svo væri, en með trega færi eg úr kuldanum og hræðslu við mínar hendur - en matinn, er mér sýndist ganga næst stroki, stæði fullkomlega í vegi, - væri ei annar beinn vegur til, svo gæti ekkert af þessu orðið, og þyrfti á því halda, svo vildi eg fara hann. Vinskap hans í þessu sem öðru mér til handa sagðist eg betur finna og sjá en eg gæti þakkað etc. Hvernig lízt þér á? Það líklegasta er, að ekki þurfi á að halda. En trúir þú því, eg finn ekki eins mikla ánægju og eg vildi við mín skylduverk. Það er eins og það sé altíð vakandi fyrir mér, að það sé lítið gagn að því, sem eg geri, hvað vel sem eg vilji gera það. Þegar eg kenni nú í vetur við skóla vorn, get eg vitað hvort betur muni verka viðleitni mín að gagnast einhverjum, og finni eg það áþekkt, svo sé eg ekki muni um að velja, en í þessu tilliti einkanlegast vildi eg skipta um, því þau tilteknu laun er líklegt að þar verði ei miklu drjúgari en það sem hér fæst, - og svo er nokkurs vert að yfirgefa alla, sem manni er vel til og tala hið kæra móðurmál. - Þetta skal nú liggja svona fyrst um sinn. Rask minn skrifar mér ekkert um sig eða sín áform, og þá þótti mér mikið vanta, það var eins og hann hefði gleymt öllu vegna þessa, er ég hefi á minnzt. Máske hann ílengist þar sem nú er?

Þú varst búinn að skrifa mér um ykkar dissensus í meiningum, og ætti eg að dæma milli ykkar, svo færist mér ei betur heldur en Kandestöberen forðum. I har begge ret - hver paa sin maade. Það yrði mín ályktan. Menn verða, eins og þú segir, að haga sér forsjállega og miðla, gefa úr hendi, draga að sér, og guð veit hvað margt maður verður að gera, eigi ei skallar að slást saman. - En er það ei plága að mega ei breyta eins og manni finnst réttast, gefa þeim utan undir, sem vinnur til, klappa hinum, segja þeim sem gerir vel: það er vel gjört, og hinum: það er illa gjört. Að halda kyrri hendinni, það er sök sér, og þegja til þess er fram fer, það læt eg vera. Eg treysti mér til hvors tveggja, nema eg verði snögglega yfirstiginn af holdlegum breyskleika. En fari eg þá, segir Petersen, ef eg get klappað þeim, sem eg vildi barið hafa, eða hrósað þeim, sem annað á skilið. Þar hjá á eg mikið hægt með að fyrirgefa óframsýni, sem einasta bitnar á manni sjálfum, einkum þá að styggja volduga með því, sem ei er verulegt styggðarefni, svo þú sérð, að eg tek ei hart á Rasks okkar yfirsjón, ef eg á svo að kalla það. Patronar eru styggðir - já, nafnið er mikið, en hvar í er innifalið þetta patrocinium, ef svo lítið tilvik niðurbrýtur það? Þú veizt betur en eg, hvað Rask hefir af því upp skorið og hversu lengi hann hefir borið sveittan kollinn. Afhald, hrós, loforð í mörg ár, þreytir að eg held, eða hvað segir þú? Mér sýnist ykkar casus vera líkur, og guð veit, að mér væri sárilla við Dani, ef eg væri í þinn stað, já mér er þín vegna illa við BRK, sem lætur þig þrælka og svelta. Þú mátt trúa því, eg varð nokkuð bitur þegar eg frétti umbun þá, sem fékkst fyrir þitt erfiði við kauphöndlunarsökina, og mest þegar þar við samanbar það hrós, sem þeir herrar skulu í þeim capit. nominatim gefa þér. Fausta nox.

Svona langt var eg kominn í gærkvöldi, og herrann má vita, hvað eg hefi rispað, en hvað vitlaust sem það er, svo er þó þetta ástand mitt þér borgið fyrir því, að eg er þar allur, það er ekki skrifað ex composito. - Það sem þú réðir af bæði með Sturlungu formála á dönsku, dedication og þess háttar, held eg hafi verið bæði rétt og forsjállegt, og ekki get eg verið á þeirra máli, sem það fordæma, því hér er um annað að gera en eigin hag, og heldur býst eg við formálinn lokki danska til að kaupa verkið, því hér með er þeim bent til, á hverju þar er von. Aftur líkar mér það ekki, að þú vildir ei prenta subscribenta lista, þó svo væri ástatt sem þú segir, eg held slíkt sé of mikil varúð, og þó það erti menn um stund, svo kannske það grafi um sig og færi ávöxt með tímanum. Það hneyksli, sem svoleiðis er tekið, er víst í eiginlegustu merkingu tekið hneyksli, og eg held enginn forlægger hafi nokkru sinni álitið ráðlegra að sleppa þeirri ceremoníu heldur en fylgja henni. Það mun að sönnu vera bágt að hitta meðalhóf í eftirlátsemi sinni við heimsins grillur eða þjóða fordóma, en skollinn sjálfur má vægja til í öllu. Menn verða þó að láta aðra eitthvað ráða í það, sem að er, menn geta gert það í sinni hjartans einfeldni og hinir kannske tekið það þó til greina.

Nú veit eg þér muni þykja eg fara þar að sök þessari, sem hún er auðveldust, eins og áður er eg meðdeildi þér mitt videtur um kauphöndlunar processen. Ég skal nú ekki hafa þetta lengra, en játa það, að þú ert æði betur í standi til að vita, hvað hagar í heiminum heldur en eg, sem ekki veit hvernig hér á stundum að snúa mér.

Nú, Castenskiold er búinn að kveðja oss um stund, hefir þó haft við orð að vitja oss aftur. Ekki var eg í náðinni hjá honum, án þess eg eiginlega viti, hvað hann helzt erfir við mig. Eg hefi brúkað alla mögulega forsjálni í orðum honum viðvíkjandi, og annars ekki haft neitt við hann saman að sælda, en hann var ei eins og aðrir menn. Þú hefir frétt, hvernig hann í skilnað fór með landfógeta okkar, og assessor Thorarensen, sem bezt má þekkja hann, segir að hann sé ætíð beztur við ónýtinga. Sagt er hann ætli, ef svo fellur, að koma aftur, og það held eg fáa gleðji hér. - Hvað mig snertir, svo gildir mig einu hvort er fyrir mína persónu. En það sem öðrum, er mér er vel til, hagar ekki, það vil eg ei heldur hafa. ~ Eg veit að landfógetinn skrifar þér um sínar sakir, hann tók sér þetta mikið nærri, og það líkar mér ekki, því eg held hann að minnsta kosti nú hefði ei þurft að láta hann fá svikk á sér, og þá líklega enn síður seinna. Eg tók mér þá djörfung við landfógeta að átelja hann, þó hægt, fyrir það, að ekki stæði sig vel í mótlætinu, því eg get ei annað en álitið hann heldur minn velgjörara en eiginlega vin, og þóttist hann hafa verið til neyddur, en hefir góða von um að sleppa frá sökum þessum með æru á sínum tíma. Hann hefir oft verið að undanförnu að óska þess eg væri í Reykjavík, og jafnvel ráða mér til þess; eg hefi bent honum til þess, sem mér sýndist þar í vegi, og mínar ástæður hafa verið gildar. Satt að segja hélt eg og, að tilgangur þessarar hans óskar væri ei annar en hafa stundarskemmtun við og við af spaugi einhverju; en nú, þegar þetta gekk af, svo spyr hann mig, hvort sér muni nú ekkert hafa gengið til að vilja hafa mig í Reykjavík. Eg var litlu nær fyrir þetta, því ekki sá eg vel, hvernig mín vera hér hefði sparað honum þá óþægilegu affaire við Castenskiold. Þú getur nærri, að eg muni ei hnýsast eftir kunningja minna ástandi framar en þeir sjálfir vilja láta uppskátt, og þó mig gruni eitthvað, svo læt eg það ei koma mér til þess að umvenda, jafnvel ei til að ráðleggja, eg álit það nokkurs konar hlutsemi og húsbónda hátt, nema eg væri animeraður til þess af kunningja minum sjálfum. Eg get ei sagt þér, hve illa mér féll þessi ógæfa landfógeta okkar margra hluta vegna, og eg huggast einasta við þá vissu von, að úr réttist. En blessaður vertu, skrifa þú honum rækilega, þú hefir einn rétt til þess að skrifa honum, ráddu honum til að elska sitt heimili, og sé þess ei von nú sem stendur, þá gera heimilið sem fyrst tillokkandi fyrir hann. Því héðan er ógæfunnar upphaf.

Þennan seðil færir þér fátækur en vel gáfaður stúdent, Márus, hann er einn af þeim -sem gaaer paa eventyr. Hafir þú orsök til að vera hraeddur við Rasks okkar stiftun, svo er hér ei miður hræðsluefni, en þess háttar manna þarf við til þess að vekja heiminn og láta hann skilja sannleikann, því þó aðgætnir geti ráðið í hann hjá 055, sem ei tölum svo berlega, svo fer hann fyrir ofan og neðan hina. Mér sýnist staten ætti að þekkja sinn hag og taka þess háttar menn að sér, sem eru ærlegir oftast með.

Annar stúdent sigldi með Simonsen, hann heitir Björn ~ og er mesta viðundur vor á meðal og einasta skapaður til þess að spekulera og það í hinu háa. En af því vér Íslendingar brúkum ei þess háttar fólk hér, svo var vel hann komst héðan, hvað sem forsjónin getur svo gert úr honum. Þetta er nú svo sem parenth. - Þú veizt eg sæki ekki um Breiðabólstað, leti var það mest, sem er orsökin, því eg kvíði fyrir að taka stóran niðurníddan stað, og svo hefir biskup lofað að útvega mér part þaðan til uppbótar minum launum hér. Bregðist það, svo er mér það sama. Castenskiold gerir sitt til að ei verði af því, og Thorarensen, sem fyrir hvern mun vildi fá mig austur, styður þar að ekki verði klippt af brauðinu.

Eg laet náttúruna ráða og skal ekki syrgja, þó af öllu sleppi í þetta sinn, kannske eg með tímanum komi til að basla hérna,- að minnsta kosti fer að hægjast um fyrir mér með byggingarkostnað, og nú gilti mig einu þó sæir aftur býlið, þú sást það þegar eg tók við því, en eg var og svo í bók. - Eg gratulera þér með gersemi þá, er átt hér fyrir austan fjallið. Þú verður nú að flýta þér til að verða possessor, dominus ertu þegar; er þetta ei keiprétt eftir jure romano?

Eg man nú ei hvort nokkuð er eftir óslaðrað, en sé það, svo verður þú að eiga það hjá mér. Máske eg sjái þig í sumar kemur. Vertu vel sæll þangað til næst. Konan min sendir þér kveðju sína. Adieu.

Þinn vinur.

Á. H elgason.


