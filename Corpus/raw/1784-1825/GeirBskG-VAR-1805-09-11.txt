

11. september 1805

Þá skal taka þér fram enn etc., sagði einhver sýsluprestur þinn í forneskju. Nú fæ eg í þessu augabliki þau gleðilegu tíðindi, að lata Brúnka Sivertsens eigi að fara á stað á morgun, hvort sem vindur leyfir eða ekki, og það kl. 10 f. m. Eg er eins og vant er nokkuð naumt fyrir Skagatána, kemur þar til, að eg hef að mestu legið í þrjár vikur af hósta og höfuðverk. Þó hef eg í sumar verið svo flittugur, að þú skyldir varla trúa því, og flestar utanlands sakir hef eg rekið frá hendi. En eg er nú hálfu verr settur en fyrri, því af greifanum vænti eg ekki stórrar aðstoðar í félagssökum okkar. Eg yfirlét honum nýlega Jón Guðm., sem var orðinn ágætur Skrifari, svo við Gunnar minn höfum nú einir öllu að gegna, og fer þó enn allt með felldi. - Eg tók þér vara fyrir að fást við kommissioner. Nú hlýt eg samt í fölge orde að bestilla hjá þér primo útlifaðan grænan kjól í bryddingar, og secundo í ditto rauðan, 1 lóð gylltan ekta vír, og eitt ditto hvítan, og endilega eitt pund af bláum ferenbók, samt kálfræ. Skyldi moster vera sjúk, þegar skipin fara, bið eg þig sleppa öllu þessu nema kálfræinu. - Eitt og annað gæti eg skrifað þér nýtt, en þú lest ekki hebresku og eg hef gleymt rúnum. Sendu mér til árs þitt alfabet. Nú fara þeir St. St. assessor, secretaire Briem og A. Sivertsen niður til ykkar, samt minn góði Kolvig. Þessum mun nú ætlað að leggja þann skatt á jarðagóss og bændur, sem sambjóði öllum kostnaðinum et ultra. Nyheder frá mér og öllum oss fortelur Kolvig. Hann er öllum bréfum betri og veit meira en eg. Lifðu svo sæll sem eg ann þér. Þinn Vin

G. V.

Með norðanskipunum skrifa eg þér meira. Reikning yfir það bestillta vil eg fá.


