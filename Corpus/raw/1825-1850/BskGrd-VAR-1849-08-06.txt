

6. ágúst. Nú fellur bein ferð vestur í dag og eg hraða því að enda þetta mas. Kl. 10% f. m. er eg kominn í dag frá Görðum, hvar öllum líður við það venjulega. Þingið hefi eg von um um endi á morgun, það gerir lítið úr þeim frumvörpum, sem Melsteð kom með, og helzt hans kosningarlögum, sem kammerráð Magnússen kallar: Melsteðs opera omnia. Af þinginu ætla eg að ríða mína seinustu Vísitatiuferð inní Kjós, meðfram af því að eg á að jarða barn hjá sra Stefáni á Mosfelli næstkomandi fimmtudag og þykir, þegar þangað er komið, mátulegt að herða mig betur.

Nú, hvernig lízt þér á andlitsmynd þá, sem Félagsritin sýna oss af Hannesi biskupi? Eg sá hann tvisvar á æfi minni og segi, að hann hafi ekki verið líkur þessari mynd. Enginn veit heldur til, að hann hafi látið taka andlitsmynd sína, ekki biskup Steingrímur, ekki tengdamóðir okkar, ekki fyrri kona mín, ekki Steindór bróðir Hannesar. En myndin í Félagsritunum er gerð eftir mynd, sem ekki stendur á, hvers mynd sé, heldur hver hafi gert, 0: sra Hólm, og gjört árið 1798; það er tveimur árum eftir að biskup Hannes dó. Conferensráð M. Stephensen, sem trúði á Hannes biskup, skrifaði ekkju hans til og bað hana senda sér mynd Hannesar, ef til væri. Hún skrifaði bróður hans Steindóri, og niðurstaðan varð, að myndin væri ekki til. Svona er nú kritiken stundum. - En eg hætti og geng á þingið.



Þorsteinn, lærisveinn minn frá Ármóti, verður í stiftamtmanns stað í vetur. Adieu. Bréf frá hinu fólkinu í Görðum koma með Melsteð.

Þinn

Á. Helgason.


