
<meta-info>Guðríður Magnúsdóttir til Finns Magnússonar</meta-info>
<meta-date>1. ágúst 1846</meta-date>
 Hjartkæri góði bróðir!

Eg pára nú þessar línur eins og þær seinustu með Eyrarbakkaskipinu í mesta flýti, þvi rétt nú sagði nábúi minn hérna í Höfðanum, að hann ætlaði suður í kvöld eða á morgun. Þykir mér lakast, að Didda mín er ekki við, því eg veit hana langar til að skrifa þér líka. Hún ætlaði að bregða sér upp yfir ána með nokkuð, sem hún hafði gjört fyrir frændkonu okkar í Arnarbæli, svo eg vona hún komi senn aftur. - Mikið gengur á af sóttinni síðan hvítasunnu í vor, eg hræðist að sjá eina rolu dag eftir dag hérna í næsta túninu við sláttinn, þar sem húsbóndinn er aldrei verkfær, en liggur oftast í rúminu. Konan, börnin og vinnuhjúin hafa stundum legið allt í einu, og einn hálfvaxinn drengur hefir verið á skriði, og líkt þessu er að heyra víðar að. Þegar fólkið hættir að geta unnið fyrir skepnunum, þá er lífsbjörgin farin. Ef vesalings fólkinu verður þar á ofan skipað að borga Melsteð og samsætismönnum hans þrjá ríxdali hverjum fyrir hvern dag, sem þeir í vetur og í sumar hafa verið að taka ráð sín saman um, hvernig að því skyldi fara að ná þessu og öðru af landsfólkinu. Bágt er að falla í hallæristíðinni, en létt finnst mér það hjá því, að falla fyrir þessum ósköpum. Eg vona eins og vant er á guð, að hann taki i taumana og hjálpi. Ekki dugar að reiða sig á mennina. Eg sé á því, sem Jón Sigurðsson skrifar, að hann Vill landinu vel. En það er líka auðséð á því, að hann heldur landsfólkið sé mikið auðugt, í staðinn fyrir það er mikið fátækt, að fráteknum einstöku manni, sem þola kynni álögumar. Assessor &lónsen er alþýðuvinur og öngvanveginn alþýðu þekkjari, því hann sigldi ungur og hefir síðan lítið alþýðu umgengizt. Eg get nokkuð af reynslunni getið því nærri, því eg hefi orðið svo fátæk að eiga öngva flík, hvorki spari né hverndag, nema það sem eg stóð í, og svona fjölskrúðug fylgdi eg líki mannsins mins sáluga til grafarinnar, og þessu líka örbirgð hefi eg reynt í fleiru, og þó séð og þekkt svo marga mikið bágstaddari en eg hefi orðið. Seinasta sumarið, sem Steindór minn sálugi lifði, var hann í búð hjá dönskum og afhenti þénara eins sýslumannsins svo fjórðungum skipti af rúsínum, sveskjum og öðru þess háttar, og seinast kom eins mikið af gráfíkjum. Þá sagðist hann hafa skammazt sín að vera að þeirri iðju, því fátækir áttu hart í að fá eina rúgskeffu til láns, og lét það merkjast í orðum að þeim viðverandí, sem með átti. Eg er orðin svo, það sem liggur þungt á huga mínum, þá er mér huggun í að skrifa þér það, síðan eg missti Steindór minn sáluga. Þegar eg skrifa þér næst, ætla eg að senda þér vísur, sem einn skólabróðir hans hefir ort eftir hann. Eg hefi fyrir sérdeilislegt atvik fengið það og sannfrétt, að fleiri gjörðu það sama. Tveir af þeim höfðu ort um það, þegar við skildum og kvöddumst í seinasta sinni. Það Vildi svo til, að þrír af skólabræðrum hans horfðu á það. Þeir urðu honum samferða suður. Eg þekki þá þúfu hér fyrir vestan túngarðinn, sem við stóðum þá á. Skólapiltarnir eru búnir að auðkenna leiði Steindórs mins sáluga með förfuðu pílaraverki, hvítu og svörtu, gjörðu af snikkurum. Það kvað [vera] með fjórum stólpum, sínum í hverju horni við leiðið, og allt yfir höfuð mikið sterklegt og vandað. Af þessu þeirra fyrirtæki er auðséð, hvað mikið þeir hafa elskað hann. Mig langar til að láta mitt þakklæti eins opinberlega í ljós við þá, eins og þeir hafa gjört með þessu augljósa sína ást og virðingu við hann og staklega tryggð. Ef þér sýnist það ekki ótilhlýðilegt fyrir mig, þá skyldi eg biðja þig, bezti bróðir, um eitt eða tvö þakklætis vers undir minu nafni til piltanna, og koma því á framfæri í skólaskýrslurnar. Eg get ekki að því gjört, mér finnst að eg elski þá alla, sem samharma hann með mér. Ef þér sýndist ekkert á móti því, að þetta fengi framgang, þá hefir þú bæði gefið og gjört mér og mínum meira gott en að yrkja fyrir mig versin og koma þeim á framfæri til prentunar, og þó með þeim skilmála, að þú sjáir ekkert á móti því, að þetta fái framgang, bið eg þig bezti bróðir að gjöra þetta fyrir mig. Margt finnst mér að mig langi til að pára meira, en bréfið er kallað. Sigríður mín kom eftir að eg var farin að para, og þó er hún búin með sitt bréf. Vertu lifs og liðinn blessaður, biður þín þig af hjarta elskandi systir Guðríður Magnúsdóttir. 
