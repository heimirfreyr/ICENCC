

Görðum, 5. marz 1841

Vestanpósturinn kom hingað l.  rn. og færði okkur Finni kveðjur, en ekkert bréf. Við biðum með þolinmæði einn daginn, annan daginn var hlaupið fram að Bessastöðum til að vita hvort skólapiltar hefðu ekkert að færa frá Reykjavík um leið og þeir vitjuðu sinna, nei, það dugði ekki. Við tókum saman alla vora philosophie og létumst vilja eignast vorar sálir í þolinmæði, en þó við hvorki mögluðum né létum til vor heyra víl eða harmatölur, svo var í ferð með oss einhverskonar perturbatio animi; eg vissi það um mig, en að Finnur var ekki betri ræð eg af því, að hann sem aldrei gefur um að fara að heiman, óskaði leyfis að hlaupa inn að Laugarnesi, og í þeirri ferð fær hann að sönnu engin bréf, en fréttir til þeirra, og þegar hann kemur heim um kvöldið eru bréfin hér komin. Við þetta tækifæri sá eg fyrst hjá Finni töluverða einlægni og líflega geðshræringu og þótti mér vænt um. Í vetur hefi eg oftar tekið eftir, að hann disputerar bæði við Þrúður og Jón og mig, og þó hann fari hægt, þá gleymir hann ekki auðveldlega því, sem getur styrkt hans málstað, og heldur vel sinni meining fram með mestu róserni. En inngangurinn er orðinn vel langur. Þó bæti eg þessu við, að hann alltaf hefir beztu heilsu og stúdía ganga eftir vonum.

Herfords athugagrein viðvíkjandi voru skattaveseni hefi eg mikið hlegið að. Magnússen kalla eg hafa staðið sig allvel á þinginu, að minnsta kosti er í þessari sök ekki meira af honum talað en svo, að það lætur sig heyra. Mér þykir lakari hans ástæða fyrir því hann vildi ei vera með að sækja um skattebevillingsretten, nl. embedseden. Grímur okkar skal hafa látið í ljósi við systur sína, að áður en hann kom á þingið hefði hann haft von um að verða vor stiftamtmaður, en nú hugsi hann ekki til þess, þegar sitt góðverk á þinginu hafi verið svona upptekið af Íslendingum í Khöfn, og rétt gjörir hann. Viss maður sagði áður, að skrattinn sjálfur mætti vera kóngur á Íslandi, og vænti eg það sé líkt að vera stiftamtmaður og kóngur. Þú minnist á lausamannaskrána. jú, hún hefir víða verið á ferð. Í Rvík var nefnd valin til að yfirvega hana, báðir assessorarnir og dómkirkjupresturinn. Að mörgu hafði verið fundið í henni, líklega sumu samsinnt, sumu hrósað, svo var allt sent höfundinum aftur; og nú leizt honum ekki á og skrifaði justitiario strax um hæl, að þessi nefnd væri ekki svo merkileg, allir vissu að assessorarnir hefðu hvorugur vit á þessháttar, annar þeirra væri þar að auki alþekktur lausamanna patrón. Það sem því væri nýtandi í þessari betænkn. væri prestinum að þakka, og þessi saga var skömmu seinna komin um alla Reykjavík. Það er niðurlag sögunnar. Eitt og annað þykir johnsen nú syndga í amtsökunum, hann er mikið virksom og lætur ei úrskurði vanta, þegar þeirra er beiðzt; en þessir úrskurðir eru þá ekki eftir allra geði. Af nokkurskonar respekti fyrir húsbóndanum er það þó aftalað milli hinna stóru að láta allt dánka þangað til fréttist utanlands frá; imidlertið ruster man sig, og meðal annars er nú verið að lesa hans hugvekju með alúð, og á að finna hitt og þetta í henni athugavert. Sra Tómas, þó hann alltaf sé veikur og hafi ei embættað nema einu sinni síðan fyrir vetur, er á öðru leitinu að skrifa móti henni, og eftir sem hann sjálfur segir með animositeti. Hann skal og hafa ritgjörð fyrir um tilvonandi alþing, sem sjálfsagt á að vera á sínum gömlu Stöðvum. En þar að auki vill hann, að yfirrétturinn leggist niður og skal segja, að annars assessors launin séu nóg til að standa alþingiskostnaðinn. Þú getur nærri, hvort öllum muni þetta smakkast. Skaði var það, að ei gat komizt í stand það tímarit, sem Sveinbjörnsen, assessor johnsen og prófastur sra Tómas ætluðu að byrja með á þessu ári, því þar í átti þessi ritgjörð að vera fyrst, og er yfirréttarmönnunum að kenna, því ekki stóð á sra Tómasi. Þarna sér þú, að nóg er spriklað, en mögulegt er þú kallir allt þetta klaufnaspark, og hefi eg ekkert á móti því. - --

Þinn

Ã. Helgason.


