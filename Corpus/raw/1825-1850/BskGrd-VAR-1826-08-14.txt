

Görðum, 14. ág. 1826

- - - Illa segir þú mér af húsi þínu og það svo, að eg held húsið hérna sé betra, það var selt fyrir 500 rbd vöruv. og á nú að rífast. Það gæti orðið gott fyrir 500 rd og alltsvo helmingi ódýrara en Stapahúsið, en fullt eins gott; þá held eg það sé á lystilegri stað. - --

Hart er á Vestfjörðum, hér er ei heldur gott. Það er mikið talað um, að kaupmenn muni senda hingað korn í haust, svo fólk sálist ekki og geti framvegis við þá handlað; bregðist þessi von, þá lítur illa út hjá oss, því nú eru ei betri birgðir hjá mörgum við sjó en svo, að þeir hafa haldið kúm sínum heima um sláttinn, til að hafa þó einhverja vökvun, því korn hafa þeir ei fengið. Þá er einasta uppá að ætla guðsblessanina af sjónum. - Af því eg er nú farinn að friskast, svo kvíði eg engu, en meðan eg var lasinn, þá var eg hálf órólegur; svona stendur nú á þessari dyggð, kviðaleysi (hugprýðí) á stundum. - --


