

27.

Gufunesi þann 18da Septembr. 1832.

Háttheidradi besti Vinur!

Þó eg sé nú búinn med 330 Sídna Utlegginguna, þá er eg svo tómur í Hausi ad eg get eckért Ord skrifad þér af Viti, eckért er heldur Sérlegt til Tidinda, nema Fiallarudníngarmenn mínir eru komnir vel vesturá flúnvetninga Vegi. Vedurátta annars kalsasöm med Snlóum ofaní Bygd, en Heiskapur hefir vídarsthvar luckast uppa þad allrabesta. Kammerjunker Hoppe hefir nú ferdast um Vesturlandid og Part af Nordrlandi og kom heim seint í August og hönum leitst vel á Vegaverk ockar, þvi vid höfum látid giöra Veginn tveggia Fadma breidann og þókti miklu áorkad á tveimur Sumrum - eg vona nú med Póstskipi ad fá góda Hiálp frá yckur þar ytra.

Drottinn géfi þér nú Krapta til ad útvega oss Alþing aptur, en fyrir alla Muni á Öxará en ecki i bannsettri Reikiavik, því þar þrífst eckért gott, menn eru þar generadir af þeim Flocki sem nú drottnar og sem ei midar til annars en ad koma því versta Stiórnleysi og Sidaspillir á í öllu Landinu ef mögulegt væri.

Ad Amtm. G. J. lendir í Danmörk er versti Skadi, þvi þeim dönsku Meiningum er hann búinn ad kasta burtu. Vinir og Ovinir segia hann hvörutveggiu þann rádvandasta, og enginn hér 1' Landi er hanns Liki í allri Stiórnsemi -_ illa ef einhvör danskur Onytjúngur kiæmi í hans Stad, eg segi ecki þetta í því Skyni ad eg þykist géta fyllt hanns Sæti, því þar er langt frá, en eg meina einungis ad illt væri ef annar kiæmi mér ónýtari.

Slisfarir hafa verid hér og hvar eystra og fiórir Menn þar á þessu Sumri iVötnum drucknad. Bonnesen mikid veikur svo menn halda ad hann jafnvel muni skammlifur, en þarvid mun Rángárvalla Sýssla engvu tapa.

Fyrirgéfdu Flitir og vertu ætíd bestu Oskum qvaddur af

þínum heidrandi og elskandi Vini

B, Thorarensen.


