

12. júní 1847

Eg skrifaði þér til um næstliðin mánaðamót, og vildi þá svo til, að bréfið komst rétt strax vestur á leið með faktor A. Sandholt, er gerði ráð fyrir að heimsækja þig strax sem hann kæmist heim. Nú geri eg helzt ráð fyrir, að þessi seðill komist ekki fyrr en með sonum þínum, og er nokkuð þangað til þeir hafna, ef hver bíður eftir öðrum, því ég trúi að dimissions examen megi ekki byrja fyrri en einhverntíma í júlímánuði. Skip koma dræmt, en með hverju skipi versna fréttirnar um kornprísana. Skip, sem kom í fyrra dag, segir 1 tunnu af rúgi kosti nú í Höfn l7 rd. Með sama skipi barst sú fregn, að óvíst væri að Bardenfleth kæmi, hann lá veikur þegar það fór, en ólukkan er, eg hefi ekki frétt hvað lengi það var á leiðinni hingað. Hitt veit eg, að öll skip, sem komin eru, hafa haft stutta ferð hingað. jón Sigurðsson alþingismaður er fyrir löngu kominn og riðinn vestur að halda þing við sína sveitunga um landsins gagn og nauðsynjar. Þeir voru citeraðir fyrir fram á Ísafjörð 14. h. Það væri bagalegt gæti ei orðið af þinginu, sem hætt er við, ef commissarius vantar, en það mun ei þurfa að óttast það. - --

Sra Sveinbjörn þinn giftist naestliðinn þriðjudag; eg gat ekki neisagt honum, þó bevilling að eiga stúlku, sem ekki var jómfrú physice, vaeri ei komin, því for. 30. apríl 1824 telur þetta ei með hindrun hjónabanda. Þessum sra Sveinbirni er dálítið vel til þín og þíns húss, enda mun það ei vera orsakalaust. Hann er nú alfarinn austur. Sra jóhann Björnsson er að veslast upp, og sé eg eftir honum 70 augum, en það mun ekki duga, allir verða að fara í sama pokann fyrr eða síðar.


