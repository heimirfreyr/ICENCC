
<meta-info>Ragnhildur Magnúsdóttir til Finns Magnússonar</meta-info>
<meta-date>Meðalfelli, 3. ágúst 1845</meta-date>
 - - - Ekki veit eg hvað eg get nú tínt til sem fréttir geti heitið, því það merkilegasta, sem við hefir borið, er nú glögglega til ykkar komið, sem var lát þess góða herra biskups Steingríms. Hans held eg sakni hvert mannsbarn, er til hans þekkti. Hans finnst mér eg sakna, því eg taldi mér Vísa hjálp hans að leita í vandræðum minum eða minna, ef á hefði legið. Ekki tjáir að deila við dómarann. - - - Nú er alþingi lokið og ætla eg þeir hafi orðið fegnir að sleppa úr stíu frá þeirri setu. Ætli við lifum þá daga, að við sjáum góðan ávöxt af öllum þeim kostnaði. Ekki sýnist okkar harða land fært fyrir þeim miklu álögum, sem þar af munu rísa. En máske það detti eitthvað af því um sjálft sig eins og fyrri. _ Ekki man eg hvað eg get nú fleira párað þér, nema biðja þig leiðbeina innlögðu blaði, og undir eins vil eg biðja þig fyrir drenginn minn, því ekki er til annarra að flýja fyrir hann eða mig. Eg vona og vil biðja minn góða guð að vera hans og okkar allra vernd og forsvar, því þá er hverjum einum borgið. Þessu blaði fylgja tvennir sokkar, er hið þig vel að virða. - --


