

Bessastöðum, 18. nóvember 1829.

Hjartkæri bezti bróðir!

INNILECUSTU þakkir fyrir þitt góða bréf með póstinum. Þar af sé eg, að þú hefur misst son þinn og saknar hans sem von er. En það, sem fram við oss kemur, segja klerkarnir muni vera það bezta.

Gott er að frétta, að þú ert fluttur í hús þitt, og ekki siður, að þú ert vel ánægður með það, en það lukkast þó mikið sjaldan hér að fá sterk og þægileg hús. Mæða er, að heilsa þín er ekki rétt góð, og eftir því sem þú segir, mundi hreyfing vera þér nauðsynleg, en bágt áttu með að fara að erfiða. Þó hafa sumir haft gott af því, til dæmis Etatsraaden á Brekku, hann erfiðar alltaf öðru hverju og segist ekki mega missa þessa jöfnu hreyfingu, en hann hefur verið lifrarveikur á miðbiki æfinnar. Nú er hann kominn langt yfir sextugt og er mikið frískur og hleypur eins og unglamb. Embættisannir hans hafa líka leyft honum svo mikinn tíma. ~ Nú ertu búinn að ferðast um allt þitt amt. Á eg nú að vera vonarlaus um að sjá þig áður en eg dey?

Við lifum rétt við það gamla. Þó er maður minn nú venju fremur veikur í augunum. Eg er aldrei frísk og er það nú orðin alvenja. Börn mín eru öll heilsugóð. Hér eru nú í vetur tveir sonarsynir riddara Sívertsens og ennþá eitt aðskotadýr frá Hafnarfirði. Hjaltsteð er að kenna þessum körlum, svo nú hef eg nægilegt af börnum í vetur. - Veðrátta er hér góð, en oftast sunnanvindur og rigning, fiskirí þegar að veður leyfir. -- Þann 12. nóv. kem hér jagt tilheyrandi gróssera Knudsen. Hún kom frá Spanien með salt og hefur verið” 13 vikur á ferðinni. Menn segja hún eigi að fara héðan [til] Kaupmannahafnar og muni kannske liggja hér vetrarlegu. Þó er það' ekki víst, því skipherrann liggur fársjúkur. ~_ Eg hef talað við mann minn við"víkjandi bókbindaraefninu og hefur hann góð orð um, þegar hann finnur Eyjólf bókbindarameistara í Skildinganesi, að tala máli drengsins, en segist þó óttast fyrir, að fáir muni sækja sigurinn til Eyjólfs, þegar skildingarnireru öðru megin. Maður minn biður annars innilega að heilsa þér og óskar að sr. Páll mætti njóta þíns liðsinnis, ef honum kynni að liggja eitthvað á. -Menn Vænta nú daglega póstskipsins, en forgefins. -› Að endingu óska eg þér heilbrigði og ánægju, bið guð að annast þig, konu þína og börn, og er jafnan þín af hjarta elskandi systir

I.J.


