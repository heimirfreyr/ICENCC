

27. maí 1842

- - - Ætti eg að ráðleggja þér nokkuð í vorum kringumstæðum, svo verður það þetta, að láta Finn vera hjá þér næsta vetur sem skrifara og informator bróður síns; það er honum að nokkru leyti skaði og að öðru leyti ábati, því docendo discimus. Hann er og svo að sér í flestu, að hann getur vel bjargað sér sjálfur, og mín vera við skólann í gær gaf mér þá gleðilegu sannfæringu, að hann er töluvert betur að sér en 5 af þeim, sem eiga að dimitterast. En eg er þá á hinn bóginn hræddur um, að þessir 3 yrðu þunnir hjá herrunum ytra. Þetta segi eg ekki af því, að þér sé ei velkomin vist fyrir Árna litla, ef þú vilt það heldur, hjá okkur hérna, því ef svo fer sem vant er, þá slórir maður eitt árið enn. - Nú má heita að bréfsefnið sé á enda, og þó get eg þess, að ekki var það misskilningur minn, sem varð tilefni til að contoristinn fékkst ekki, heldur einmitt það sem eg skrifaði þér sameinað, því að eg vildi ei fala til þín þá óbrúkanlegu. Kannske og meðfram seðlar til skólapilta frá Magn. þínum, og ekki meir um það. - Í grísku, latínu og historíu er Finnur góður stúdent, sæmilegur í öllum stílum, þó helzt í latínskum. Religion og matemat. er tæpast, þó held eg ekki langt frá meðallagi. Hvernig sem fara kann herði eg nú, þangað til þú lætur sækja hann, á þessu seinast nefnda; þér í trúnaði að segja býð eg honum ekki út, hvorki í grísku né historíu eða geografie. - --


