

Görðum, 6. marz 1844

Vestanpósturinn kom hér í gær á ferðareisu inn í Hafnarfjörð og gerði ráð fyrir, að sín vera hér á Suðurlandi yrði nú skemmri en venjulega vegna þingsins mikla; því þori eg ei annað en fara sem fyrst að pára þér nokkrar línur, og þakka eg þá fyrst fyrir þitt góða bréf af 8. næstl. m. og þá anvisningu, sem það færði mér. Það er ekki svo galið að hafa þig fyrir umboðsmann, því bæði held eg að eg fái meira afgjald en eg á að hafa, og þar að auki í beinhörðum spesium, sem þykir ekki lítill hagur þeim, sem litla peningainntekt hafa; eg vil nú ekki tala um, hvað vel eg kemst af með umboðslaunin. - --

Héðan er lítið tíðinda. Eg hefi skrifað nafna mínum ofan og undan af um brunann á Brekku, en þér segi eg það, sem allir eiga ekki að frétta, og það er þá þetta, að lektor minn sagði, að einu gilti hvort mölurinn eða eldurinn eyddi silkikjólunum, og bóndakona hér í sókninni, að nú tækist ómak af frúnni að viðra allan klæðnað og klæði og léreftspakkana á hverju sumri. Kallar þú þetta ekki að gráta með grátendum?

Menn eru hættir hér að tala um alþing, eg held það sé allt á góðum vegi í Suðuramtinu. Þó heyrist eitt og annað um val lista í Borgarfirði og Skaftafellssýslu, samt úr Rangárvallasýslu. En að norðan kemur sú fregn, að Jónsson erkleri, að ekki megi velja menn til alþingis nema í septembermánuði. - Eg óska þér til lukku með sæmdina að fá Bardenfleth undir þitt þak.

Hann flytur þig þá víst með sér suður, og það kannske geri þinn reisukostnað til þingsins minni, auk alls annars, sem hér um mætti fara fögrum orðum.-

Nú, þú veizt hvað gjörðist um prentverkið í haust, hvar fyrir vor félagsdeild mun eiga von á góblu frá herrunum í Khöfn; nú bauðst sekret. Stephensen til að hafa það næsta ár, en vildi nú ekki gefa meir í leigu en 70 rd í staðinn fyrir 120. Síðan var prentverkið boðið upp, og þá er mælt hafi verið boðnir í það 8 rd, getur verið auk þessara 70, en það hefi eg ekki frétt. Þennan sigur hafa þeir fengið, sem voru hræddir um að sekret. yrði of ríkur af prentverkinu, rétt eins og þegar gullsmiður Thomsen mátti ekki verða of ríkur af skólahaldinu á Bessastöðum, hvar af skólaflutningurinn er sprottinn, og merkilegast er, að Baldvin sál., sem gullsmiðurinn var svo góður við, þegar hann átti að gefa með sér 30 spesíur tók gullsmiður ekki nema 25, og þá gekk Baldvin um allt Álftanes til að fá gamlar spesíur fyrir aðrar nýjar, með 12 skildinga milligjöf, og rak svo 25 gamlar Spesíur í gullsmiðinn. Og svona þenkjandi maður er í vorum annálum kallaður Baldur hinn góði. Þessi sami Baldvin er höfundur þess nafnlausa bréfs, sem kom til Friðriks 6. um skólann á Bessastöðum, hvaðan aldan er risin. Um skólann er nú ekkert að hugsa; kaupmaður sá, sem hafði tekið að sér að byggja þennan skóla, gekk aftur úr skaftinu á næstl. hausti, siðan veit enginn hvað gjört er. - Hefir þú ekki tekið eftir skólasögu Jóns okkar Sigurðssonar? Hann segir skólahaldið hafi verið bezt á Íslandi þegar sjálf landsins börn hafi annazt um sína skóla. Og hverjir voru svo þessir skólar? Menn komu börnum sínum til læringar hjá þeim, sem þeir þekktu færa um að segja þeim til, svo þau hefði gagn af, ekki til þess að brillera í examine. En aetli Jón okkar vilji kannast við, að þeir sem svona lærðu, hafi verið privatistar? Eða er það ekki nú á dögum nokkurskonar Opprobrium?

Vel þykir mér þú hafa leyst úr spurningu Finns um hófsemdina. Varið yður, að yðar hjörtu ofþyngist ekki etc. Það þykir mér nóg. Pontoppidan vildi vera meiri. Hófsemdarfélögin eru þessa bezt, og þó er sra Sigurður í Hraungerði þessa beztur, sem nú lætur circulaire útganga um hófsemd í allri Árnessýslu. Verst er, að sonur hans Vigfús, tengdasonur Melsteðs og administrator Þykkvabæjarklausturs, getur ekki gefið föðursins uppheldi þann Vitnisburð, að kennt hafi að hófsemin Væri nokkurs verð. Nú held eg þér þyki nóg komið af svo góðu, og eg kann málsháttinn: Öllum má ofbjóða. En það Vil eg nauðugur gjöra þér. Kannske það sé heldur ekki svo hægt.

Eg fann hjá mér afneitunarfélagsins laga framvarp og legg það með þér til gamans. Mér sýnist concipistinn ekki skapaður til að semja lög, því hann gjörir, einkanlega í tveimur greinum, allt lögmálið ónýtt með evangelie í endanum, og kann það nú fleirum geistlegum að verða.

Bókmenntafélagsdeildin ytra hefir sent inn frumvarp til nýrra laga, sem þó ekki er komið lengra en svo, að við hérna höfum sett committe til að bera það saman við eldri lögin og segja sitt videtur. Svo kemur fundur í sumar til að leggja á smiðshöggið. Og nú er ekki meira.


