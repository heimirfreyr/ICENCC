

Görðum, l. marz 1834

Eg þakka þér innilega fyrir elskulegt tilskrif í gærdag meðtekið, af 10. næstl. m. Nafna mínum verð eg að þakka á parti fyrir hans góða bréf. - Eg var að búast við þú mundir eitthvað skrifa mér um orsök til dauða Rasks okkar, af því þú minntist þar á í haust, en það hafði þér gleymzt. Eg fæ þar um bendingu seinna, því nú getur maður ekki öðruvísi haft samgöngu við hann heldur en með því móti að heyra eitthvað um hann. Veturinn hefir verið hér allgóður og engin skaðleg hálka hefir hér stað haft, svo nú heldur þú of mikið með vestfjarðavetrinum. - Yfir minn skilning gengur það, að maðurinn fyrir norðan skuli geta lofað því að ráða nú héðan af landsyfirréttardómum; að það hafi áður verið gjörlegt skilst mér mikið betur, og er það samt ekki fallegt. - --

Það sem eg tæpti á um fréttirnar utanlands frá, var ekkert þér viðkomandi, það var svo sem engum viðkomandi, en karakteriseraði þann, sem frá sagði, t. d. þegar maðurinn var spurður af Moltke um Mad. Egilsen, og sá aðspurði tók djúpt í árinni um hennar præstantiam, þá segir sá sem spurði: Jeg synes dog jeg har hört, at hendes rygte ikke var gandske uplættet. Þá var svarað: Det maae De ikke vente at jeg taler om som hendes förste ridder. Þegar hann kveður hinn sama með innilegasta þakklæti og telur upp, hvað hann eigi honum að þakka, þá bætir hann þessu við: De har nu ikke andet tilbage en gjöre mig en helgen, verður svarið: Det vil nu maaske blive vanskjelligt, men hvorfor vil De da ogsaa være en helgen? Þá kemur þetta: Forat mine bönner for Deres vel kan have desto bedre kraft. - Af einhverjum var hann spurður ytra, hvort stiftamtm. Krieger gæfi sig ekki i drykkjufélög vor hér. Þá var svarið: Stiftamtrn. er meget omgængelig og selskabelig og er med, men han sviger bestandig koleur, og annað þessu líkt. En stats hemmelighederne eru mér allar ókunnugar nema það væri þetta, að þegar herramir sögðust ekki með vissu geta lofað honum amtinu, þeir vissu ei hverjir danskir kynnu að sækja, svo hreytti hann þessu fram: Jú, til að geta eftir 2-3 ár heimt promotion í Danmörk eða vartpeninga og svo frv., - því eg er nú búinn að týna hinu niður aftur, sem fyrst heyrðist. Politieforordn. er komin á hilluna i statsráðinu. Prinsarnir skyldu hafa átt að segja, þegar klausan kom um lauslætið og þess stönzun: Nej, gud bevare os, hvad vil Evrope sige? Og nú man eg ekki meira af þessu tagi.

Hér er allt tíðindalaust. Dáið hafa sra Torfi á Breiðabólstað, Rist og Hans Möller í Reykjavík. Aðrir ekki nafnkenndir, það eg muni.

Yfir höfuð er nú Suðurland mikið dauflegt, næst því yfir oss sé komið dauðadá. Ekki svo mikið að heyrist busl frá landsyfirréttinum. Fyrst hefir hann nú eins og vant er lítið að gera, og svo eru hávaðamennirnir farnir, annar þagnaður, hinn kominn svo langt burtu, að ekki einu sinni ómurinn kemur hingað. Kannske allt lifni við með vorinu.

Þér líkar ekki útgáfa á Gröndals kvæðum. Hún gæti verið betri, einkum sakna eg hendingar um meiningu þess, sem hann yrkir til Sigurðar Ps um Grasa Gvönd, og Visu þessarar: Nú er horfinn faldur forn. Það virði eg Egilsen til vorkunnar, þótt hann gæti ekki ýtarlega afmálað hans lærdóm og karakter, eg vil og ekki lýsa, heldur segja frá atvikum lifssögunnar, sem lýsi manninum. En þegar hann var búinn að leita þín, sem gazt gert þetta svo vel, þá lái eg honum að hann beið þin ekki. Eg skal skrifa sra Þorvaldi um það sem þú nefnir. Gröndal á sálminn: Nú gengur sól - og versið nr. 202: Líknsami guð - etc.

Æ, það er slæmt að þú ert ekki heilfætturl Hefir þú ekki skrifað út um þitt mein? Það held eg væri ráðlegt. Hjaltalín okkar mun ekki vera í standi til að hjálpa, og ekki síðan hann giftist aftur?

Hér er faktor í firðinum með slæman fót, og ekki gengur landfysikus okkar vel að hjálpa honum, svo ekki er til neins að leita hans. En gott er að vera heill, þó maður sé ekki sterkur. - --


