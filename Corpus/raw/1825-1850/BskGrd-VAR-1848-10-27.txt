

27. okt. Einmitt í dag meðtek eg þitt elskulega bréf úr ferð Guðm. pósts, sem ætlar að koma hér á morgun eða daginn þar eftir. Við fréttir get eg engu bætt. Bjerings skip er komið, og vænt þykir mér um það. - Mál er sagt Rentukammerið ætli að stofna móti Siemsen fyrir saltfisks sendingu til Spaníu á spönsku skipi, er hann skal hafa haft leyfi til frá því háloflega. Kannske hann verði samt fyrir sektum, og er það þó heldur hart, að minnsta kosti getur það aldrei verið æqvum þó það kunni að heita justum. Ætli Staðastaðapresturinn ílengist ekki hérna hjá okkur? Það dregst margt hingað, sem aðrir sjá ekki eftir. Eg masa ekki meira í þetta sinn. Mamma held eg skrifi nokkrar línur. Adieu.


