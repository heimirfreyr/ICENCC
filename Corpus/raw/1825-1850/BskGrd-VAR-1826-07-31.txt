

31. júlí 1826

já, nú ertu seztur að á Stapa. Eg þakka þér fyrir tilskrif þitt af 13.  m. Það er þó vottur þess, að ogsvo vestra sé pottur brotinn og Vestfirðingar séu þó öngvir englar, - þeir létu víst ei gullbaug lengi liggja á heiðum, ef þeir kæmu auga á hann, fyrst þeir hafa notað sér fjarveru síns yfirvalds til [að] auðga sig á rúðum etc. - Nú er allt kyrrt og spakt hér syðra, en þess meir er volað af matar leysi, hvar af ekki vitund er að fá nokkursstaðar. Lasleiki minn gerði það að verkum, að eg hugsaði ekkert fyrir morgundeginum, hefi svo átt erfitt með að fá svo sem helming af því, er hafa skyldi, og er þó betur farinn en margir aðrir, sem bjóða kaup út í hönd og fá ekki. En kaupmönnum í sókninni þykir billegt að útbyta mér þessu tímanlega, þegar eg miðla þeim hinu andlega. - Prísar hér eru annars sömu og þú skrifar að vestan, og kramvöru ýtt svo sem verður, svo ekki er hér, eins og þú segir, gott að vera. En hvar er gott að vera? Utanlands? Ekki held eg það þar sé betra, þegar maður fer að eldast og ergjast. - --

Eg er búinn að skrifa tvo seðla á undan þessum, og fóru þeir með sýslum. Ottesen báðir í einu lagi. Það er satt, Reykjavíkin er veitt Gunnlaugi Oddssyni. Hann kemur þó ekki inn fyrr en í vor, að haldið er. Þetta hefir hann skrifað biskupi með Hofsósskipi. - - - Vertu nú sæll! Kona mín biður hjartanlega að heilsa. Eg er ætíð

þinn

Á. Helgason.

Í dag leggur biskupinn á stað norður í Skagafjörð að visitera.


