

7. nóv. 1842

- - - Póstskipið er komið, mig minnir það kæmi þann 3.  m. Með því koma engar sérdeilislegar fréttir. Standaþingið í Roskilde var endað þegar póstskipið fór. Amtmaður jónsson lætur illa yfir arginu þar og þykist ekki hafa getað komið sínu fram, en ekki veit eg hvað það hefir verið, nema það skyldi hafa verið það, að hann vildi láta alþingisgjörðirnar héðan ganga til þingsins í Roskilde, sem mér sýnist ekki vert að taka sér nærri þó ei fengist, því þetta króka vafs er sjaldan til góðs. Middelfart er veitt einhverjum kammerjunk. Wedel Heinen, Madme Símonsen segir það sé veitt konu hans, sem skal vera í náð hjá viðkomendum. Finsen eru menn að spá embætti i Aarhus, er skal vera betra heldur en það sem hann hefir, þó ekki sé hægt að segja, hvort það hjálpi hans sökum eftir þörfum. Íslendingar hafa fundið skyldu sína að senda til B. Kristensen þakklætisskrá fyrir það, hvernig hann á þinginu í Roskilde talaði alþingismálinu til styrktar. Merkilegt þykir mér í undirskriftum vorra landsmanna, að þeir urðu að fylgja mismunandi reglum til þess að fréttablöðin gætu udbasoneret, að þessir þakklátu menn væru úr öllum landsins sýslum, t. d. hefir Gísli sonur prestsins Thorarensen skrifað sig úr Rangárvallasýslu, og einhver handverksdrengur úr Skaftafellssýslu, svo þessar sýslur stæðu ekki eftir, því Gisli er í raun réttri úr Árnessýslu. En er það ekki infra dignitatem að gera handverksdreng representant fyrir Skaftafellssýslu, og það svoddan sýslu, sem er lengri en allar aðrar og þar að auki þín sýsla? En satt að segja geri eg nú lítið úr þessari þakkarskrá og öllu þessu veseni og tala nú ekki meira um það. - --

Eg hefi á lausu lofti frétt hvernig takkeadressen er undir komin. Brynjúlfur Pétursson skyldi hafa átt að undirbúa B. Kristensen með það, hvað Ísland óskaði og hvers Íslandi væri þörf, og hinn sami útvegaði síðan Íslands talsmanni þökkina. Jón Sigurðsson „íslendingur“, sem kona gullsmiðsins kallar einlægt „föðurlandsvin“, til aðgreiningar frá öðrum Jóni Sigurðssyni, sem ekki hefir skrifa undir þakklætisskrána, og hún kallar sinn Jón, hefir skrifað í thóstinn einhverja óþægð til þingmannanna í Reykjavík, og það læt eg vera; en hitt er lakara, að hann sýnist hafa gleymt því, sem hann skrifaði í fyrra urn alþingið, því nú er ekki annað að sjá en hann vilji hafa þing austur á Þingvöllum. En eg á ekki að vera að masa um þetta. Guðmundur póstur kemur hér á morgun fyrir hádegi, og þá á þessi seðill að vera til. Skrifara hefi eg fengið .handa þér, siðsamlegan pilt og sæmilegan skrifara. Hann heitir Sveinbjörn, sonur bónda, sem lengi bjó í Bæ í Borgarfirði. Eg kaus hann með lektor heldur en aðra betri skrifara vegna karakters, sem eg held sé mikið viðkunnanlegur. Hann biður um hversdagsföt auk kaups, sem hann er ekki harður á, að eg kalla, eftir sem pris nú gjörist á þessum varningi, frá 20-25 spec. Þú gjörir nú það sem þér sýnist, en eg þykist hafa vel sýslað.

„ Hér innanlands ber litið til tíðinda. Aðalvík hafði verið veitt í gærkvöldi stúdenti Jóni Eyjólfssyni, sem nú með póstskipi fékk uppreisn af fallinu. Sveinbjörnsen er sagt muni byrja mál við thóstinn fyrir injurier, eftir áeggjan Delbankos, sem þú víst hefir þekkt ytra, og samkvæmt bendingu frá Cancellíinu. Neyðar úrræði eru það annars og ætíð hæpið allt lögmál nema handalögmálið, sé maður nógu handsterkur. - --

Um skólann fréttist ekkert annað utanlands frá en það, að nú séu finans og skóla direct. farnir að skrifast á um það, hvaðan kostnaður til þessa nauðsynjaverks eigi að takast. Í privatbréfi skal stiftamtm. hafa frétt, að staður skólans muni eiga að vera rétt við hlið landfóg., hvar af flýtur, að landfóg. flytur úr sínu húsi, og er það mikið, að vilja hafa skólann í Rvík, en samt bilkorn frá sér. Nú er ekkert publik hér um skrifað, og líklega verður ekki skólinn kominn í stellingar næsta haust, því næstliðið sumar kom pakkhús og krambúð í einu lagi inn í Reykjavík og er lítið meir en hálfgjört enn með tveimur norskum smiðum foruden haandlangere infer. ord. - Meðlagt bréf til sra Eyjólfs Kolbeinss. bið eg þig fyrir, og nú hætti eg þessu masi. Konan mín læzt ætla að skrifa, svo eg þarf ekki að skila kveðjum. Og vertu nú sæll.

Þú minnist á vor Standatíðindi. Æ, nefndu þau ekki, það er leiðinleg bók. Svo var aftalað milli mín og Sveinbjörnsens, að hann skyldi jafnóðum lesa hvert ark hjá Jónassen, sem búið væri, en eg hjá Kristjánsen. Eg fékk að sjá hjá Kr. og gerði við nokkrar nótur, sem höfundurinn tók samt ei notice af og sagði sem Pílatus: Qvod scripsi scripsi. En Jónassen lét ekkert frá sér fyrr en tveim dögum áður en póstskip fór. Þá var eg citeraður inn í Rvík og þar sátum við Sveinbjörnsen yfir þessu rugli, og þeir með, sem að verkinu höfðu unnið, og til þess að endi kæmi á þetta, þegar svo langt var komið, létum við okkur inn í mikið þras við rithöfundana, hvar til þá ekki var tími og hvar af við sáum ekki neitt mundi koma, því fyrst þeir voru yngri en við, svo má nærri geta, hvort þeir vissu ei betur hvernig allt skyldi vera. Háyfirdómara drógum við samt út allsstaðar hvar við fundum hann; en flaustrið var svo mikið, að von var þó einhversstaðar hlypist yfir. Mér fannst og stillinn nokkuð tilgerðarlegur, en - hvis er skammen? Authors skam, og búið var það. Eg er ekki fjölyrtari um þetta efni, en með allt þetta er eg óánægður og uni því illa, að eg átti nokkurn hlut þar við að sýsla. Og vertu nú sæll aftur!

Á. Helgason.


