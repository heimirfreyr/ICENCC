

Görðum, 28. júní 1829

Það skal vera sá óvenjulegur asi á Biblíu B., að vestur skal ætla á morgun; eg er því óvenjulega snemma á fótum í dag, 0: kl. 6, og þó sunnudagur sé, fer eg að svara þínu elskulega tilskrifi af 11.  m., sem eg ogsvo innilegast þakka. Mér er samt ekki vel við það, eða þó réttara sagt við mig, að eg verð að segja þér nei við þá litilfjörlegu bón, sem þú í því ber upp við mig viðvíkjandi Siggeiri litla. Eg sleppi nú því, hvað eg er farinn að dasast á þessháttar störfum og ónýtast að gegna þeim, en auk þess þá er hér svo mikið arg, að enginn skal trúa sem ekki reynir, svo eg fæ varla tómstundir til þess að gera það með næði. Miklu hægara fannst mér að eg ætti með það í Breiðholti, því bæði var þar minna að sýsla við búskap, eða þó ekki væri annað, þá mátti gegna þessháttar annríki köflum saman, og svo gat eg þar á sunnudögum oftast naer klárað flest mín embættisverk. En nú hefi eg aldrei ró, einn kemur þegar annar fer, sitt erindi hefir hver. Já, þú skalt ekki trúa því, hvað mér leiðist að taka við tekjum mínum, því sami maðurinn kemur oft þrisvar til að svara gjaldi sinu, einn daginn til að svara dagsverki, annan. lambsfóðri, þriðja ljóstolli og svo ftv. Þetta þreytir mig, þegar eg hefi eitthvað að stunda, því það verkar líka á sinnið og gerir óhæfilegan til að byrja aftur þar sem eg hætti. Piltar eru líka nú svo margir hjá mér, að eg hefi ekki húsrúm, ekki færri en 8, ef allir verða sem voru, og þessir eru misjafnt komnir, svo ei verða allir teknir í einu lagi. En sé eg nú dasaður, þá getur þú í vonirnar, að ekki muni konan berast betur af með sína plágu, sem verður að gegna stóru heimili, 18 manns, auk þessara pilta. En eg sé, að mót vana mínum hefi eg orðið of langorður hér um, og er það af því, að mér er illa við mínar kringumstæður, er banna mér að gera það, sem vinur mælist til.

Það annað, sem þú nefnir, nl. skrifara, þá hygg eg það heldur gjörlegt, einkum vegna þess að fresturinn er gefinn svo langur. Þó hefir það ogsvo sína annmarka. Það er kominn sá tón meðal skólapilta, að þeir hugsa að ekkert deyði þá fyrri heldur en stúderingar, en þar næst skriftir, svo þeir kalla það óyndis úrræði að taka skrifara þénustu, nema svo sem uppá eins eða tveggja ára tíma hæst; en mér skilst, að embættismanni sé lítið þént með að skipta oft um þessháttar menn, eða láta frá sér strax sem þeir eru orðnir hæfir til að verða skrifarar. Eg skal samt reyna þetta og fer eg í því að ráðum gullsmiðskonunnar.

Nýjan stíftamtmann erum við búnir að fá, að eg komi til fréttanna. L. Krieger heitir hann; mér lizt mikið góðmannlega á hann, allir bera honum líka gott orð, en mér sýnist að hann vanti myndugt andlit, sem mun vera gott að hafa fyrir háa embættismenn. Finsen er nýkominn inn; ekki fékk hann mikla leiðrétting á sökum sínum; þar á mót gekk Abel ferðin vel, fékk 200 rd gratiale, og það sem mest var vert 240 rd árlega launaviðbót. Svona skiptir lukkan því! Prentverk er nú hvergi nefnt.

- - - Ekki þarft þú til að koma að kæla vinskapinn milli Viðeyjar og Gufuness, hann hefir ekki í annan tíma verið öllu minni en nú, og er þar til þessi orsök með fleirum, að í vetur fór til Khafnar útlegging af Flóamálinu. Assessor skrifar þessar útleggingar Óvenjulega smátt og þétt. Confereneeráðið getur varla séð nokkuð andlegt produkt óleiðrétt, útleggingin varð af þessu tvennu svo ólæsileg, að advokat Guldberg sendi Cancellíinu actinn aftur og sagðist ei geta lesið. Hvort actinn gengur nú inn eða einhver ytra með betri sjón en Guldberg verður fenginn til að skrifa upp aftur, læt eg ósagt. En þetta getur, eins og þú sér, maklega kælt. Þar hjá er politie forordn. kala efni, því þegar hvorugur Vill unna öðrum löggjafar heiðursins, þá er ekki von á góð .- --

Haldi nafni minn áfram að eflast og styrkjast í anda, og guðs náð sé með honum og ykkur öllum saman; það sama segir kona mín, Eg er ætíð

þinn

Ã. Helgason.

Með skólapiltinum frá Staðastað sendi eg þér bikarinn eða staupið frá gullsmiðnum. Adieu.


