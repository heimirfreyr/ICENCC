[Þorsteinn Helgason til Páls Pálssonar]
Khöfn, 14. apríl 1825
Mál mun nú orðið, góði Vin, að láta þig sjá línu frá mér. - --

Þér mundi þykja vert að heyra af okkar elskaða lærimeistara biskupinum í vetur, bæði með tilliti til hans vellíðanar og þessháttar, og eg Vil því þá drepa hér á. - Hann fór eins og þú Vissir, um það leytið póstskipið fór í haust, yfir til Kolding með Finsen og Hannesi litla. Á ferðinni þar yfireftir komu þeir til Geheimer. Conferenceraad Bülow riddara af Elephanten á Sanderumgarði, hvar þeir voru meðteknir með dálæti, og leiddi hann þá um sína nafnkenndu lystigarða. Þaðan fóru þeir yfir til Kolding, hvaðan eg fékk bréf frá biskupinum að kalla með hverri póstferð. Hann var stundum þar úti á landinu hjá prestum og stundum í bænum, stundum keyrðu þeir allir út niður til Hadersleb, Christiansfeld og víðar. Veðrið var að sönnu alltaf rosasamt, svo aldrei korn þurr dagur, og var því ei eins ánægjusamt (Biskupinn og eins Hannes litli hafa alltaf verið frískir síðan þeir komu hingað, bæði þar og hér). Aftur kom hann hingað (með Hannes litla) til lands þann 6. desember, tók hann sér þá fyrst bústað hér á konunglegum gestgjafaragarði (Hotel Royal, er svo kallast), hvar hann fékk fyrst um sinn bústað, þó ekki líkaði honum hann vegna dyrleika á öllu, sem hafa þurfti, og óhentugleika á mörgu. Flutti hann samt ekki þaðan fyrr en eftir jól, til eins Theater Inspecteurs Ibsens, og hafa þeir (nl. biskupinn og Hannes litli) búið þar síðan, hafa búið þar fyrir billegan betaling hjá góðu fólki og haft í öllu svo gott held eg sem æskt hefðu. Íslendingar hafa búið þar stundum áður, og nú bjó þar líka í sama húsinu kandídat júris Lárus Thorarensen. --- Á undan vígslu biskupsins var útgefið af biskup Münter eins og vandi er til Indbydelsesskrift (Program) og höndlaði það um Itureanna tilveru, sæti o. fl. Aftan við var okkar biskups vita á 11/2 blaði í 4to, af honum sjálfum samin, og efast eg ekki um, að þú munir vera búinn að sjá hana og Programmið þegar þú færð þetta bréf, hjá amtmanninum eða öðrum. Prestar 2 yngstu hér í staðnum keyrðu um bæinn með eXpl. af henni og Billet til kirkjunnar (nl. til kórsins) handa öllum þeim stóru.- Vígslan framför í Trinitatiskirkju, sem er nú ein sú stærsta hér í bænum. Aðgangsbillettum var útdeilt til kirkjunnar, og í kórnum voru mest háembættismenn úr Collegiis, prófessorar og fl. Sarnt fékk eg ogso aðgang þar til ásamt Hannesi litla, og sá maður þar bezt allt sem fram fór og heyrði Vígsluna. Ekki voru kóngur eða drottning í kirkju eða það konunglega, en 3 enir hæstu menn ríkisins fyrirstilltu þau. Præsident Kaas, Ridder af Elephanten etc., Greve General Commandant i Landetaten, Schulenburg, og Kontra Admiral Lövenörn af Söetaten, báðir stórkorsar af Dannebrog, og fleiri þessum líkir voru til staðar. Fyrir miðdag kl. 9 byrjaði Vígslan og endaði kl. 1. Fyrst steig stiftprófastur Clausen í prédikunarstólinn og lýsti vígslunni, hélt snjalla ræðu, er gekk mikið út á að hrósa þeirri íslenzku kirkju og hennar fyrri forstjórum. Síðan var Dr. Mynster prestur (dótturmaður biskupsins) fyrir altarinu. Eftir það komu biskuparnir og Vígsluvottarnir, 6 elztu prestar hér úr bænum, fram úr Sacristiunni. Hélt þá biskup Münter sína snjöllu og fallegu vígsluræðu fyrir altarinu, las síðan upp (að okkar biskupi standandi Við síðu hans) þessa vitam á dönsku, udförlegri en sú latínska var prentuð. Eftir það orneraði Münter hann til biskups með öllum þeim hátiðlegu Formler, sem þar til heyrðu. - Þangað til nú biskupinn okkar kom uppá prédikunarstólinn, var sunginn og spilaður af hljóðfæraleikurum (ekki með því venjulega orgeli) þar til gjörður sálmur, - síðan kom biskupinn okkar á prédikunarstólinn og hélt sköruglega og snjalla ræðu og hafði texta Esaj. 12, 2. Var prédikunarinnar innihald um traustið á guði. Eftir að hann var kominn af stólnum var annar sálmur sunginn með sömu músik sem áður hann steig uppí stólinn. Síðan voru báðir biskuparnir til altaris fyrir stiftsprófasti Clausen, og að því loknu var messan og denne höjtidelige Act ude, og gengu menn út úr kirkjunni undir hljóðfæraslætti. Mjög þröngt var í kirkjunni og er hún þó ekki smá. Kandidat Þorgeir Guðmundsen var famulus biskupsins okkar við Vígsluna. - Mig langaði til þú hefðir verið kominn að sjá uppá öll þessi hátíðlegheit, því það veit eg þú hefur hugsað til þess annan jóladag, og heppnari þóttist eg þér, að eg gat séð þar uppá. Þú misvirðir ekki þó eg hafi verið langorður um þetta, eg vildi skildra það fyrir þér eftir efnum. Skömmu eftir þetta var biskup okkar að borði hjá konungi, og hefur hann oftar verið það, bæði á hans (í): kóngsins) geburtsdag (þá öllum 8“ fyrstu klössum í Rang stendur það frítt fyrir) og oftar síðan verið boðinn þangað. Konungur sendi honum og að skenk eitt sinn í vetur eitt stórt verk og sem er mjög kostbært (er hann brúkar til skenkja handa miklum mönnum), nl. Samling af de danske medallier og myntsorter (afmálaðar) og beskrivelse derover i folio. --- Hjá prins Christján hefur hann og verið til borðs, og einnig einu sinni á konsert hjá þeim sama. Ekkert heyri eg nú talað um ferð prins Christjáns upp til Íslands í sumar, kannske þar verði ei neitt af, eða að öðru, kannske á því eigi ei að bera fyrri en að kemur. Við marga stóra menn hefur biskup okkar komizt hér í kunningsskap í vetur, það þénar allt til að leggja hans staklegu ljúfmennsku, lærdóm og fortrinligheder fyrir daginn. Og stoltir getum við verið af (i ordets höjere forstand) að hafa haft þvílíkan læriföður. En ó, að líkjast honum! Að þenkja þar til væri þó enn hærra. Æra er það fyrir hann og föðurlandið að heyra hans hrós útbreitt. Og ekki mun það ofsagt, er eg í vetur heyrði hér eftir einum merkasta presti og prófasti hér í bænum, „at han var agtet og elsket af alle som saae ham“. Og sagði hann þó við óviðkomandi mann. Mikið þykir mér hefði hinn (sem til orða hefur komið,  hefði verið betur, já eins vel fallinn til þessa embættis, og vist mun það, að þessa verð mun erkjent vera stærra af þeim sem til þekkja hér. Hins verðugleikar deyfast ei þar fyrir. Og mikið má það vera biði það lengi, að þess fyrra verðugleikar verði af kóngi paaskjönnet enn fremur. - Eg held þú annars ekki þykist heyra hér neitt nýtt af mér, og það er heldur ekki, við mættum kannast við það fyrri. Mér hefur líka að sönnu í vetur gefizt tækifæri til að heyra og sjá það.

Þann 29. desember, eftir að biskupinn okkar var nývígður, tóku Íslendingar, sem hér eru, sig saman með að halda sér og honum veizlu i minning vígslu hans (sem honum sýnandi virðingarmerki). 40 voru í allt, sem sig höfðu hér til teiknað, allir stúdentar og íslenzkir stúderandi hér, kaupmenn íslenzkir (og sem höfðu með Ísland að gjöra í því tilliti, þó ei allir af þessum). Þar fyrir utan prófessor Rask, sem er hér eins og bróðir og vinur Íslendinga í öllu, lautenant Rafn einnig, etatsraad Thorlacius, Thorkelín, Magnússen, Arnesen rektor og Oddsen, Frydensberg samt fleiri. (NB allir rundt sagt utan sira Ásgrímur, sem hvorki frambauð sig né mundi hafa verið móttekinn í töluna). Var þetta gildi haldið um kvöldið og fram á nótt hjá enum praktugasta Restaurateur hér í bænum, og var þar vel veitt að vini og réttum sem geta má nærri, þar kostnaðurinn fyrir hvern mann (0: að fráreiknuðum biskupinum og Hannesi litla) hljóp uppá 4 rbd., það heila alltsvo 160 rbd. Þegar þetta er mælt á Reykjavíkur kvarða kann það ei að sýnast að hafa verið Sérlegt fyrir þann pris, en hér ódýrari ingredientzer en þar. Og ekki vildi eg eiga betala 8 sk. fyrir lán á vinglasi hér, sem þú segir þar viðgangist, nema aðeins, og varla þó, ef eg fengi það fullt. - Glatt var hér á hjalla, og ekki langaði mig síður til að þú hefðir verið hér kominn. 5 Söngvar voru hér til gjörðir, þó eiginlega fjórir, því sá undir þeim gamla bragarhætti var áður gjörður af Sivertsen Ö. EXpl. af honum og af Arnesens rektors, sem er á dönsku, báðum prentuðum, þeim síðari vegna þess íslenzka anda einkar ágætum, legg eg hér inn til þín (Sigr. systir getur kannske fengið að sjá  hér). En mögulegt er, að þú verðir búinn að sjá alla þessa áður. Hljóðfæraslátt höfðum við til hjálpar við söngvana, og rektor Arnesens var sunginn fyrir kóngsins skál. Sá af Magnússen prófessor, á íslenzku gjörður, þar næst fyrir biskupsins skál (hvorki hann eða hina tvo fylgjandi get eg sent þér prentaða, en fái eg tíma til skal eg skrifa þá af). Sá af Oddsen, líka á íslenzku (undir fallegasta lagi einu dönsku) fyrir biskupsfrúarinnar skál, til hverrar 7. versið er gjört. Síðan var einn latínskur af stud. theol. (nú hálfkandídat, því hann hefur verið uppi til þess skriflega)  G. Briem (sem, 0: söngurinn, er magur) - sunginn fyrir Universitatsins og þess lærða selskabs (sem þar var) skál. Eftir það var og þeirra höndlandi (er þar voru, sem landsins máttarstólpa hét það þá) skál drukkin, eða þó eiginlega Íslands höndlunar velstands skál með þeim gamla fallega söng Bý eg sveitar sóknum í etc. og Bý eg sjávar síðu við etc. í Félagsritunum. Seinast var með Enthusiasme af öllum drukkin Íslands skál með fyrirsöng: Eldgamla Ísafold etc., fyrir utan allar smærri skálar. Þetta hefði annars verið eiginlega betra og fljótara að segja þér munnlega en skrifa þér frá því. Þó vona eg þér ekki leiðist að heyra frá því, og þess vegna hef eg skrifað það svona. Rimeligvis verður biskupinum áður heim fer haldin lík veizla aftur.

Mikla baráttu og ónæði hefur hann í allan vetur haft með að fá sér af kóngi bevilget Voningshús, og veit eg að hann á margt spor og orð fyrir það (ef svo má segjast). Ekki hefur það gengið greitt, og varla mundi það öðrum hafa gengið, þegar hann hefur haft þvílíka mæðu og langa óvissu með að fá það veitt. Loksins eftir langan drátt hefur hann þó fengið það uppá þann máta bevilget, að hann sjálfur skyldi annast bygginguna og allt til hennar mót útbetalingi af þeirri summu, sem eftir hans og smiðanna overslagi þurfti til alls, nl. 10.000 og nokkur hundruð rbdali. Samt mun þó miklu af honum létt hafa þegar hann fékk þetta, jafnvel þó allt það ómak, sem hann þarf að hafa til að innkaupa allar materialier og allt sem til heyrir, fá það flutt heim og útvega duglegt fólk til byggingarinnar, kosti hann nokkuð. Hefur hann nú fengið samt mikið af þessu eXpederað, og allareiðu eru 6 múrsveinar farnir til byggingarinnar með Jacobæusar skipi heim til að byggja, og mun húsið eiga að setjast að Laugarnesi. Biskupinn hefur nú útgefið ævisögu  J. Therkelsens, sem þú manst að lá í manuskripti hjá honum, og er hún á 3 arkir prentuð. - Hannes litli hefur ekki forsómað lærdóm sinn í vetur, þó hafa annir föður hans (sem hann hefur þá líka tekið þátt í) hindrað hann kannske frá að stunda hann sem skyldi. Grísku hefur hann lesið töluvert í, og aðstoðaði hann í því Þórður Jónasson að norðan, sem hingað kom í haust. Einu sinni var eg lítið byrjaður að lesa með honum geometrie, en einhverjar annir hindruðu hann (því farið var að liða á veturinn). Hann hefur ekki mikla lyst að vera hér og fer því heim með föður sínum, er mun reisa með Sivertsen fyrst í maí. - --

Eg er nú sá einasti, sem stúdera theologie frá Íslandi hérna, því Guðmundsen tók embedsexamen, eins og eg hef áður nefnt, í haust, og Briem sonur kammerráðs Briems nyrðra er í þessum dögum uppi til attestats. Hefur hann aflokið því skriflega (sem eg að framan hef nefnt), en á eftir það munnlega. Mikið þykir mér fái hann nema haud ill. Hann er trúlofaður hér og mun því trauðlega fara heim framar. Sá þriðji, sem stúderaði theologie, M. Thordersen, deyði fyrir hér um bil mánuði síðan úti á Friðrikshospítali, eftir langa legu þar síðan jól og undangenginn lasleika, úr Tæring og Brystsyge. Hann var mjög iðinn svo lengi lifði og kepptist áfram, þó örðugt ætti jafnan vegna fátæktar. Vel var mér til hans. Tók hann mig og fyrst eftir eg kom í fyrra inn til sín þangað til eg hafði tekið artium, og leiðbeindi mér í því hann gat. Hann var mikið stöðugur og trúr í sér, en sumum þótti hann, eftir að hann var farinn að veikjast, verða þurr og snúinn (þó eg yrði ei var við það við mig) og var það af því hann sinnti ei öðru en lesa í sífellu, þegar hann sá sig vera farinn að veikjast, því ásetningurinn var ekki að þurfa að fara heim fyrr en alfarið, og hefði hann vist tekið examen síðasta nú í vor, ef lifað hefði, þó eigi hefði hann lesið nema 21/2 ár til þess. En hann varð hrifinn burt mitt á sínu bezta skeiði. Svo var hann seinast orðinn máttlaus og mágur, að ekki gat talað utan með hvíld og ennnú síður snúið sér í rúminu. Eg var úti hjá honum seinastur allra landa hans 31/2 tíma áður hann dó, og hafði hann  fulla rænu og talaði við mig, en vænti þá og þá dauða síns, og beiddi mig bera löndum sinum kveðju sína. Svo var hann orðinn magur, að augun ekki luktust eða nasir eða munnur, þó lögð væru aftur þegar hann var dauður. En hrósvert er að deyja mitt í ástundan sinni, eftir að ná þeirri æðri (nl. andlegu) fullkomnun. Svo var hann fátækur, að varla mun hafa orðið fyrir útför hans það sem átti. Trúlofaður var hann með jómfrú Bech, dóttur söðulmakarans í Sjávarhólum, skikkanlegri stúlku að sögn. Eg trúi hún fari heim í sumar. En þó fór þetta svo dult, að fáir munu hafa Vitað það (jafnvel þó meira en eitt ár væri síðan), og merkilegast var, að Madme Grönbeck (ekkja íslenzk hér í bænum eftir porsellinshandlara), sem stúlka hans var hjá, ekki hafði minnsta kornið það til hugar, fyrr en hún heyrði það eftir hann var dauður, jafnvel þó hann oftar í viku kæmi þangað, því það var vandi hans að látast sem hann væri sikaldur stundum og beint áfram við stúlkuna, en skrafhreifnari við hina. Og má sjá af þessu, að ekki er allténd álit manna rétt. - --

Eg vil þá tala lítið um sira Ásgrím exprest, þó aldrei hafi mér hlotnazt að sjá hann. Hann hefur haldið sér hér uppi í vetur á Bildsteds og kammerjunker Abrahamsons góðsemd við hann, veit hann að smeygja sér inn og gjöra sig til verðugs öldungs, og þessir hans velgjörðamenn Vilja feta í feðra sinna fótspor, sem tóku sér af honum þá hann var hér í gamla daga. Segja menn hann riði körfur fyrir þá og bindi bækur hér hjá bókbindurum. Dóm hans hefur Magnússen til Oversættelse. Einhverntíma hefur hann komið til biskups okkar og talað við hann, en dregur sig þó í hlé fyrir landsmönnum sínum. Að hann præsenterar sig sem æruverðugan öldung öllum merkismönnum veit eg og hef það til marks, að biskup Münter spurði mig eitt sinn að, hvort eg þekkti nokkuð til þess afsetta, íslenzka prests, er hér væri niðri, og hans ástand, og beiddi mig að segja sér dálítið þar af. Eg bar öngvanveginn dulur á það eg Vissi (því eg elska öngvanveginn sira Ásgrím af því sem eg hef heyrt um hann). Og þegar eg hafði þulið nokkuð það merkasta er eg mundi, þótti honum nóg komið, og einkum þegar eg sagði honum hvað margar sakargiftir hefðu verið móti honum, beiddi hann guð að varðveita sig. Kvað hann sira Ásgrím nýlega hafa verið uppi hjá sér að mæla sér líknar, og þó eiginlega til að sýna sinn öldungs virðugleik, og sagði hann hefði beðið sig að skrifa eitthvað til Erindring í Stambók sína, hvar frá hann sagðist verða að biðja hann að hafa sig undskylt, þangað til að hann reisti fríkenndur héðan. Og fór sira Ásgrímur með það. En nú held eg hann fái hann ekki til að skrifa í hana, fyrst biskupinn hefur heyrt lítið ágrip um hann. Svona veit sira Ásgrímur að bera sig fram.

- - - Öllum kunnugum bið eg heilsa. Seinna skal eg láta þig sjá línu frá mér eftir efnum. Eg þarf ei að áminna þig, því þú gleymir mér aldrei í því tilliti né öðru, og gott væri að fá línu frá þér með fyrstu skipum og fá að vita hvort þú kemur etc. etc.

<verse> Nú skal binda enda á orðamælgis slaður, vertu góði vinur þá í vor og síblessaður.

Þér eg óska þess sem að þína lukku og gengi auka mætti í allan stað og efla gæfu lengi.

Allar dísir leggi lið

láni og frama þínum, helgar einar hér eg bið, þær hlýði bænum mínum. </verse>

Nú mun bezt að enda (með ítrekaðri forlátsbón). Þér ann þeirrar gæfu sem sjálfum sér þinn sannelskandi

gamli vin

Th. Helgesen. 
