

13. Gufunesi þann 20ta Febr. 1828.

Háttvyrdti og hiartkiæri Vinur!

Undrastu ecki yfir ad eg skrifa þér á svo fínann Pappír, þad kom til af því ad eg átti þetta eina Blad eptir af hönum og eg vildi láta Pappírsgiædinn bæta Bréfsins Megurd - eg þacka þér ástsamlegast þitt elskuríka Tilskrif í Haust sem eg man ei betur enn eg fengi svo seint ad eg ecki gat svarad því _ og nú má eg ei vera ad skrifa nema um þad naudsynlegasta, því Módir mín sáladist þann 9da þ. M. og eg ríd af Stad á Morgun til ad jarda hana, og segi eg þér sa[tt] ad þó eg vilje eckért Barna minna missa, hefdi eg þó viljad eiga e[in]um Dreng færra og lifdi hún. Eg sendi þér nú Grafletur hen[nar] til ad innfæra í Skírni og láttu þad ei bregdast mér! Þar eru [Graf]letur innfærd yfir adrar ecki merkilegri - ad þeim ólöstudum. Anviisning uppá 6 r. læt eg einnig medfylgia fyrir Líteratur [Tídindi] en bid þig um Qvittering fyrir - og Framhald sem fyrri.

Um Prentverkid skrifa adrir þér, menn hafa verid bednir hér um Meiningar sínar um þad og hefi eg einnig gefid mína og þarí ad Gamni mínu bodid Gras fyrir Kú &0. fyrir '7 rb. Afgiald árlega, en eg veit ad þad verdur ecki antekid - en fyrir vitlausa menn er ad setja þad í eda ofnálægt Reikiavík.

Dánarbú Biskups sál. Vid. hröck þó fyrir þá chirographacisku Creditorer, en ei öldúngis handa hinum. Arni Frændi Vídalín skal búa allvel austur þar og er nú giptur Steinunni dóttur Rector Páls Hiálmarssonar. Th. Hialmarsen er nú vígdur Prestur til Helgastada. Vetur hefir verid gódur og nálega eckért Frost til þessa Tíma en miög hefir verid kránksamt. Frú Stephensen ýngri sáladist í Videy snemma í Novembr. og Madur hennar hættir ad búa og verdur hiá Födur sínum. Kona mín hefir lengi verid veik en er nú batnad og mér og Kröckum mínum lídur allvel. Forláttu nú Flíterinn, Pappírsins vegna og unntu sem híngadtil

þínum heydrandi og elskandi Vin

B. Thorarensen.

P. S. Láttu mig í Vor vita hvörnig Nábúa mínum gengur-eg held þar bevæbnet Neutralitet! adieu!


