
<meta-info>Torfi Eggerz til Friðriks bróður síns</meta-info>
<meta-date>Kaupmannahöfn, 28. september 1834</meta-date>
 - - - Hvað það áhrærir, að þú talar um að stúdera dönsk jura, þá er það manni til skammar, sem hefur tekið þau þar til ónauðsynlegu examina með bezta karakter. Og hvað mig snertir, tek eg annaðhvort latinskt jurid. examen eða ekkert.

Nú kem eg til að svara því merkilegasta, nefnilega að faðir minn hafi í hyggju að láta borga mér mánaðarlega. Hamingjan gefi hann ekki gjöri það. Fyrir það fyrsta er það á móti hans hátiðlegu loforði „að Skipta sér ekkert af, hvað hann heyrði um mig, en hjálpa mér í 4 ár“. En skyldi hann gjöra það, þá kalla eg hann skipti sér af, hvað aðrir segja frá mér. Fyrir það annað, þá er það hollast, sem eg fæ frá hans sjálfs hendi. Það er undarlegt að hugsa, að kaupmennirnir muni sjá betur fyrir ráði mínu en eg sjálfur. Og gjöri eg það illa, þá má hann vera viss um þeir gjöra það margfalt verr. Fyrir það þriðja, þá er háttum manna svo varið hér, að maður er í 100 rígsdala skuld, vanalega til skraddarans og skómakarans, og stundum meira, sem er tilfellið með mig. Hér af sérðu, að nauðsynlega fylgir, að maður þarf að fá peningana í höndurnar til að geta borgað, því svo fær maður lán aftur og svo gengur koll af kolli. Eg hefði nú þurft með að taka meira til láns, af því að eg vænti líka að eg fengi frá föður mínum dún eins og vant var, og vissi, að hefði eg fengið dúninn með Stykkishólmsskipinu, hefði eg fengið 21/2 spesíu fyrir pundið. Það vildi nú ekki svo verkast, því eg sá af öllum lotum, að faðir minn hefur verið svo reiður, að hann ekki hefur viljað skrifa svoddan syni til sem mér. Hvað mig snertir hef eg verið svo skikkanlegur (þegar eg tek frá fyrsta mánuðinn, sem eg var hér í fyrra) að fáir hafa verið skikkanlegri, og lesið þó dálitið, þó ekki megi kallast með sérlegri iðni. Þegar þessu er nú svoleiðis varið, þá fer fjarri, að eg geti gefið mér minnstu orsök til, hvað sem sagt er, og því síður orsök til, þó því verði trúað. - .Í stuttu máli, skyldi faðir minn falla uppá að láta borga mér mánaðarlega, þá hlýzt þar af, að eg verð neyddur til að verða svikari við alla, sem eiga hjá mér, og verð kallaður fyrir rétt og verð eins og ekta fantur að ónýta málin með því, að eg sé ómyndugur. Sé eg nú fyrst settur í þær kringumstæður, þá er lokið mínum júridisku stúderingum. En ekki kem eg fyrir það til Íslands in jacta alea esto, eg verð stríðsmaður. Látum vera, að faðir minn ekkert vilji styrkja mig. En eg hef svo mikinn kraft, að það ekki bitur kjark úr mér. Honum mætti þá líka þykja skömm að mér, ef eg ekki hefði svo mikla hörku af honum. Það er sjálfsagt, að uppá þann máta er eg eilíflega útilokaður frá minu kæra föðurlandi. En sú góða samvizka skal hugga mig, hversu mér líður, að annarra trúgirni og ekki mín eigin feil rekur mig til þess, ef svo fer.

Þetta er mín föst ákvörðun, ef eg fæ mánaðarbetalinginn. Föður mínum skrifa eg ekki svo greinilega hér um að þessu sinni, af því eg ekki er búinn að vita, hvað hann ræður af. Þú getur alltsvo sýnt honum bréfið, ef hann lætur mér borga mánaðarlega, og getur sagt honum, að hann sér mig þá líklega ekki meir. Í þungum þönkum hef eg verið síðan eg fékk bréfið frá þér og verið að undirbúa mig til að segja minu föðurlandi eilífi vala. - Eg jafna mig, og sér í lagi þegar eg fæ nú að vita, hvað faðir minn gjörir. Biðin er verri en sjálft það óþægilega, þegar það kemur. Ne cedeas malis sed contra fortior ito. - Eg skrifa nú fáum, því ekki er til neins að samanknýta það band, sem eg máski bráðum neyðist til að slíta. -- Að eg hef [verið] svona nokkurnveginn frískur, vona eg að þið fáið að frétta með 5. Breiðfjörð, sem sá mig [og] að eg var fullfriskur. Þó hann Væri slumpaður, þá sá hann mig samt. Í sumar hef eg verið lasinn. sérdeilis þegar skipin fóru, af þessari hálsbólgu, sem hefur gengið heima í sumar. Ekki hefur það verið af neinum vondum rökum samt. - --

Forláttu flýtinn. Þinn sami bróðir

Torfi.
