

Bessastöðum, 5. júlí 1847.

Minn elskaði bróðir! NÚ gjöri eg ráð fyrir að skrifaraefni þitt fari bráðum að halda af stað norður, því þann 3. júlí átti stúdentanna examen að hafa enda. Fel eg þér nú, minn hjartkæri bróðir, þennan góða og efnilega ungling, sem nú fyrst kemur til vandalausra manna. Þó að hann nú skrifi allsæmilega rná nærri geta, að hann er ekki í því Bjarna líki, en það mun reynslan sýna, að hann er í engu öðru góðu hans eftirbátur. - Héðan er að frétta kornskort í kaupstöðurn, ógurlega dýrtíð, sult og seyru. Mér líður rétt við sama, hef lengi að undanförnu verið [kvalin] af augnaveiki, nú er því heldur að létta. En maður minn er mikið lasinn, dregst hann aðeins á ferli, svo mér þykir tvísýnt, að hann geti haldið út með að vera á þessu heiðraða Alþingi. Hafir þú gaman af að frétta þaðan, veit Þórður það allt saman. - Og nú hef eg ekkert meir að segja en fela þig og öll þín efni forsj óninni. Drottinn annist þig alla æfi. Þín af hjarta elskandi systir

I. J.


