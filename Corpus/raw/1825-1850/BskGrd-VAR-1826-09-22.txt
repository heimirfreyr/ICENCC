

22. sept. 1826

- - - Hér gengur barlómur fjöllum hærra, helzt af smérleysi. Kornföng eru lítil og, því korn, sem seinast kom með Flensborgarskipí frá Hamborg, þykir iskyggilegt, þar það úir og grúir af mel eða maðki. Þetta eru nú öll tíðindin. Hósti og ógerð er ávallt að áreita mig. Þó er eg ekki nú mjög ófrískur og svo spælinn mitt í ófrískleikanum, að á morgun ríð eg suður að Kálfatjörn til að festa sra Pétur niður, sem kominn er að norðan, í sína sókn.- Afli er hér góður, svo þó ekla sé á viðsmjöri og vini, er ei skortur allra gæða. Hey eru og nægileg og nokkur eldiviður, og þannig á að taka við þeim væntanlega vetri, sem eg vildi ekki yrði mjög kaldur, því eg treystist ei til eins og Vestfirðingurinn að skjálfa mér til hita. - Börn deyja hér til muna, nafnkenndast meðal þeirra, sem eg til veit, yngsta dóttir Stephensens í Viðey, og sonur nýfæddur sra Helga í Odda. Miklar sögur ganga nú um revision reikninga prentverksins í Viðey. Revisorar voru landfysikus og Egilsen. Þeir gerðu stiftunarinnar tilgodehavende circa 1500 rd. Þar af orsakaðist opinber deila milli viðkomenda í Reykjavík, og í þeirri er mér merkilegust þessi klausa: Þú, 0: landfysikus, tekur mig einasta ekki í forsvar, þegar talað er illa um mig í Rvík, heldur ert aldrei svo einlægur að láta mig vita það. Sed paritur pax bello. Enginn fundur hefir verið haldinn þeim efnum viðvíkjandi og feginn verð eg. Vertu nú sæll. Kona mín biður hjartanlega að heilsa.


