

Bessastöðum 12. júlí [1827].

Elskaði bezti bróðir! 

LOFAÐUR veri guð, sem ennþá hefur leitt þig heilan og lifandi gegnum mikinn háska. Eg hef þennan vetur verið æði hugsj úk þín vegna. Það gleður mig því innilega, að kona þín hefur nú afstaðið sitt stríð og að þið svo að segja hafið heimt hvort annað úr helju. Að þitt yngsta barn er þér aftur horfið og komið á þann bezta stað, veit eg þú lætur þér lynda. Taktu nú móti mínu innilegasta þakklæti fyrir bréfið í vor eins og allt annað gott. Hér hefur verið kaldasta vor, grasbrestur mesti, svo eg held hér hjá oss verði aldrei slæg tún í ár. Fiskirí í góðu meðallagi hjá almenningi. Enginn hefur nafnkenndur dáið síðan gamli sýslum. S. Pétursson, en börn hafa . dáið mörg, einkum þó fyrra ár. Hér í húsi hefur verið mikill sjúkdómur. Fyrstum páskaleytið varð maður minn sárveikur af galdefeber og lá lengi rúmfastur, en rétti þó við aftur. Þar eftir lögðust báðar lítlu stúlkur mínar í einhverri art af skarlagens feber, en eru nú loksins komnar til aftur. Þar fyrir utan Vøruhhýímargir_ sængurliggjandi, en ekki varð eg samt veik í þetta sinn, hvað lengi sem eg slapp.

Oddsen sagði mér, að þú hefðir fengið húsið, og var það gott, og vildi eg óska, að betur gengi að koma því upp en hér hefur gengið með biskupshúsið og álíta þó flestir múrmeistarann, sem yfir því er, fyrir dugandis mann. Fólk segir það verði nú klárt í haust og muni verða það fallegasta hús á voru landi.

Okkur hérna líður bærilega sem stendur, fari nú kornprísar hækkandi, eða þó þeir verði við þetta, verðum við hér líklega ekki lengi. En þó gjörði maður minn í vetur eð var þolanlegan kornsamning við þann áreiðanlegasta af kaupmönnum, og það held eg verði í þetta sinn töluverð hjálp.

Þorsteinn á Lóni sagði mér að kona þín hefði fyrst fengið bréf frá þér rétt áður en þú komst. Eg ergi mig yfir, að eg ekki skrifaði henni til og sagði henni það litla, sem eg vissi, en eg var svo deig, því eg er soddan fúskari í dönskunni. Þorsteinn hefur skoðað sig hér vel um og getur hann sagt þér, hvernig til stendur. Mágur þinn segist munu skrifa þér með Þorsteini og því nefni eg ekki hringinn. En úrið þitt mun vera komið til skila. Nú er úti vonin að sj á þig í mínu húsi, en vissi eg þú hefðir allt þolanlegt, ætti eg að vera ánægð. Berðu konu þinni innilega heilsan mína. Lifðu nú alla tíma vel. Þín

I. J.


