

Görðum, 12. marz 1839

Líklegt þykir mér, að útlegðardagar vestanpóstsins fari nú að styttast, og því pára eg þér nokkrar línur í dag í góðu veðri og með beztu von um afla í kvöld, því í gær fiskaðist vestur á Sviða, af þeim sem þangað reru; þess var líka farin að gerast þörf. En nú skreiðast menn fram, fyrst aflinn fer í hönd. Bati uppá jörðina kom hér annan  m. - Tíðindi man eg engin, nema ef þú kallar það tíðindi, að lektor resignerar; ekki ætla menn að láta hans pláss standa autt, ef 3 prófastar sækja auk Egilsens. Nú verður víst skólinn í standi hér eftir, því lítið hefur þeim 40 herrum þótt kveða að lektor nokkra stund. Hann kom sér líka út úr húsi í fyrra, þegar hann lét landfysikus dæma matinn óskernrndan. - Eg ætla að láta aðra skrifa þér um það nýja paqvetbátsfélag, sem er nú að hefja höfuðið, eg segi það satt, að eg hefi varla höfuð til að þola rulluna kaupmannsins.-

Ekki þykir mér þú gera þér háa þanka um vorn höfuðstað þegar óttast fyrir, að þú munir verða að lifa þar uppá vatn og brauð í sumar. Nei, það er öðru nær. Þú getur fengið þar, og þó komir nú, hreina vín, hveiti og merg, og hvað þá í sumar! Stofurnar eru líka nógar til reiðu handa þér, öllum þykir æra að hafa svoddan gesti. - --


