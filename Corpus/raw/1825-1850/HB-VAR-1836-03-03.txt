

Bessastöðum, 3. marz 1836.

Elskaði góði bróðir!

ÁSTSEMDAR þökk fyrir bréfið með póstskipinu eins og fyrir allan þinn kærleika. Það einasta gleðilega, sem það færði, var að þú varst á lífi og kona þín og börn frísk og heilbrigð.

Vetur var góður [til] jóla, en nú um hríð hefur verið harður kafli. En sumarið sem leið var makalaust erfitt og þar af kemur, að allur þriðji partur fénaðar er felldur, svo varla getur hjá því farið, að hér verði sultur og seyra.

Við höfum beðið mikinn mannskaða í fráfalli kammerráðs F insens, sem dó þann 24. F[ebrúar] eftir stutta hanalegu. Hann eftirlét konu og börn og er hann harmdauði skyldum og vandalausum.

Stiftamtmannsembættiði er nú í auðnu og búið er að senda til amtm. Thorst., og er hann beðinn að ráða úr þessu. -- Prestar nokkrir hafa dáið. Þeirra merkilegastir munu prófastur sr. Magnús á Hrafnagili og sr. Jón gamli Hjaltalín, sem var skiptavin föður okkar sál. -~ Það gengur mér til hjarta, minn elskaði bróðir, að ekki getur sætzt við þitt hlutfall, og eg verð að hafa þá meiningu, að þungsinni þitt orsakist af líkamans veikindum, því mér getur aldrei skilizt, að þú hafir ástæður til að syrgja þitt föðurland eða þína fyrri stöðu svona úr hófi. Og hvað vinnur þú nú með þessu? Spillir heilsu þinni, gjörir þá þér afundna, sem þú átt við að sýsla, og loksins þó að þér hyðist þægilegra embætti verður þú, ef að þessu fer fram, lítt fær til að gegna því. Nei, þá tekur það sig þó betur út að bera með karlmennsku það, sem ekki getur umbreytzt. - Það er satt, þú getur ekki sem stendur þénað þínu föðurlandi. En því til sóma getur þú verið og ert það. Þú situr heima þegar kona þín og dætur ganga út. Ekki líkar mér það. Hitt er, að mér sýnist fallegra að þú fylgist með þínum. Ef eg væri í þeirra stað, mundi eg ekki hætta fyrri en þú værir með. Það er von þó að kona þín uni nú betur hag sínum en fyrri. Hún elskar líklega sitt föðurland eins og þú þitt. En ertu nú sannfærður um, að þú hafir verið sj álfráður, þegar þú varst að stríða við að komast héðan og að engin hulin hönd hafi rekið eftir þér og stýrt þínum óskum og svo opnað þér þann veg, sem þú nú ert í? Skyldi það nú geta skeð, að maður ekki væri sjálfráður? Þá sýnist óvit að syrgja, og í forlagaskruddunni verður maður að lesa aftur á bak en ekki áfram. Það sem menn álíta fyrir óhapp, verður oft það mótsetta á endanum. En það er þó alltaf víst, að drottinn bregzt ekki þeim, sem á hann vona, hvernig sem veltist, og eg er fullviss um, að þú á endanum mátt gjöra þá játningu, að faðir þinn og móðir hafi yfirgefið þig, en drottinn hafi annazt þig. - Eg skrifaði þér í fyrra þrjú bréf, eitt með kapt. Paulsen, eitt með kaupmanni Siemsen. Með þeim sendi eg það litilræði, sem þú til mæltist, samt gullhring. Þetta vona eg að þú hafir fengið. Þriðja bréfið skrifaði eg með seinasta skipinu, jagtinni Jóhönnu. Í því bréfi gat eg þess við þig, að Stína mín væri trúlofuð og lét í ljósi, að eg væri vel ánægð með það. En nú verð eg, minn bezti bróðir, að bæta því við, að Guðrún mín, nú 18 ára gömul, trúlofaðist rétt fyrir jólin' yngra syni lektors, og er það að flestra meiningu einhver sá efnilegasti og bezti ungur maður, hefur fyrsta karakter til embættisexamens og er prestur eins og bróðirinn, hefur fengið prestakall, Breiðabólstað á Skógarströnd, en hefur þetta ár þénað dómkirkjubrauðinu, og hefur hann að sögn gjört sínar sakir til viðkomenda ánægju. Um RV. brauðið hefur hann sótt, en það fær hann víst ekki, því prófasturinn í Odda og fleiri hafa sótt á móti. Báðar stúlkur mínar á eg líklega að missa í sumar kemur. Þá ættir þú að vera gestur vor, svo allt sem eg held mest upp á bregði undir eins fyrir augu mér. Það sem mér aflar mestrar áhyggju er, að þær litlu eru báðar svo ungar og óráðnar, en þær komast nú í svo góðar hendur, að það getur hjálpað. _ Etatsr. er nú aftur kominn á kreik og hefur þó tvisvar komizt í réttinn. Þegar hann fellur frá eða segir af sér, fellur heiðarlegt embætti [til]. Þar er tólfhundruð dala laun og lítil eða engin útgjöld á því. - Guð m. annist þig, konu þína og börn. -- Þín af hjarta elskandi systir '

I. J.


