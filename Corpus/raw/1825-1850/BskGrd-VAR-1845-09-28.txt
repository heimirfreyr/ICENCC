

Görðum, 28. sept. 1845

Páll þinn fer með mestu ólög hér, hann færir mér bréfið af 15. h. á sængina í gærkvöldi og rýkur nú af stað héðan og það fyrir embætti í dag, svo þú sér, að mér er ekki auðvelt að skrifa, þó eg myndist við það. En það verður þá líka skrift þar eftir. Að sönnu get eg að nokkru leyti kennt mér sjálfum um, að eg ekki áður var búinn að skrifa nokkrar línur, þar eg mátti búast við þessu. En það er skeð sem skeð er. Eg þakka nú fyrst bæði fyrir þetta bréf og hitt frá Laugarnesi. Fréttir eru engar hér nema Heklugosið, sem dregur að sér alla upplýsta menn úr kaupstöðum vorum og suma tvisvar, svo bændur eystra eru farnir að kveina undan átroðningi, enda þykir þeim ekki tilefni til lystiferða, þegar bjargræði þeirra er að eyðileggjast. Páll, sem hefir talað við þá í Reykjavík, getur betur sagt frá Öllu hér að lútandi en eg, þó meiri gæfist tíminn. - Í Laugarnesi er allt við það sama. Frúin er, að mér sýnist, einlægt að styrkjast, og til kirkju fór hún 16. e. Tr. og varð ekkert um. Samt var kalsaveður framan af deginum. Hún hefir mælzt til að komast hingað í vor, ef allir lifa, og eg get ekki neitað henni um vist, en þótt eg sæi, að hér er ekki góður griðastaður, helzt vegna þess, að enginn veit nema eg verði fyrri til að kveðja heiminn en hún. Snúist henni eða öðrum hugur í þessari grein til vorsins, svo er enginn skaði skeður, þó þetta hafi komið til orða. Um búsins ástand í Laugarnesi veit eg ekkert og skipti mér ekkert af því ótilkvaddur. En nú Vildi til það happ, að hvalur kom á land í Grindavík, í hverjum búið átti nokkurn hlut. Kannske annar korni í vetur, og yfir höfuð er ekki féskorti að kvíða.

Nú, þú heldur þeir herrar á Ballará gefi stiftinu grið meðan þeir eru að kljást við þig! Nei, bréf uppá 2 arkir fékk eg frá sra E. í gær um lauslætið á Skarði; ef eg svara því, þá skal það svar verða styttra. Þeir feðgar telja ei eftir sér að hafa tvö járn í eldi 1 senn.

Melsteð logerar hjá assessor johnsen í vetur. Ætli það gleðji þann þriðja í Triumviratinu? Mér sýnist þetta ekki passandi, þó það gæti verið saklaust. Eftir vissum embættismanni hefir borizt hingað sú hans ósk, að Hekla logaði í þrjú ár, og þá skyldi Ísland komast á legg, því þá mundi hálf N orðurálfan koma hingað til að sjá hennar dýrð og eyðá hér sínu fé. Þessir reikningar eru ekki fyrir mitt höfuð; eg þoli ekki rulluna kaupmannsins.-

Eg geymi að skrifa meira þangað til póstskipsbréfin verða send og afsaka konuna eins og mig þótt hún nú ekki skrifi. Hún biður hjartanlega að heilsa systur sinni og við kveðjum ykkur bæði vinsamlegast, að ógleymdum Steingrími litla.


