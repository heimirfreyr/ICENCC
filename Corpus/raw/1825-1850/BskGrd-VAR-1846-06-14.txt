

Laugarnesi, 14. júní 1846

Í dag hefir loksins lukkazt að vígja tvo presta með einum Vígsluvotti, sem nú er lagztur kl. 6 e. 111. í mislingum. Það heitir svo, að eg hangi saman og heiti restitueraður nema í augunum, sem eru mér bagaleg. Tengdamóðir okkar er orðin brött aftur, eftir nokkurra daga mislingalegu, hún getur nú ekki skrifað, en sendir með þessum seðli skjóðu, sem skal eiga heima á Stapanum. Árni sonur þinn kom með mér í gær inn í Rvík og situr nú þar í brúðkaupi, en er væntanlegur hingað í kvöld. Eg held honum sé óhætt fyrir relapsus. Mamma biður hjartanlega að heilsa.


