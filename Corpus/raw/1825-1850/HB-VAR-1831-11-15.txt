

Bessastöðum 15. nóv. 1831.

Hjartkæri góði bróðir!

 ÞITT ástríka hréf með póstinum þakka eg þér hér með innilega. - Meir en von er á að þú þreytist að kenna börnum. Mágur þinn kveðst í sumar hafa boðið þér hér hjá oss allt frítt fyrir Jón þinn. Eg efast ekki um, að Egilsen tæki að sér að kenna honum á parti, og almenn meining er E[gilsen] sé hér sá bezti kennari.

Maður minn biður innilega að heilsa þér og lofar að reyna til að útvega þér skrifara, en óttast fyrir, að þetta verði torsótt. Með næsta pósti ætlar hann að skrifa, ef eitthvað veiðist, því nú fer pósturinn strax um hæl og enginn veit enn hverjir útskrifast. En fáir eru þeir, sem maður er viss um að gagn sé í, og flestir komnir á þá trú, að heilsan missist, ef þeir leggi að sér skriftir. Byðist þér eitthvað hrúkanlegt í millitíð, mundi ráð að sæta því.

Jóhann Halldórsson prófasts á Melsteð skrifaðist út í vor og fór þá til stiftamtmanns. Sá sem skrifaði fréttablaðið var Jón, son Guðm. gamla, sem áður bjó í Svartaloftinu í Reykjavíkurskóla. Skrifist hann út í vor, er hann lofaður landfógeta. Piltur þessi er þvílík mæðuskepna, að hann hefur af gigt gengið“ úr augnakarlinum, gengur ávallt við hækju og getur ekki ferðazt nema í kvensöðli. Kröjer ætlar enn að reyna lukkuna og verða barnakennari hjá Jústitsráðinu.

Mér líður við það gamla, en kuldinn ætlar nú að gjöra út af við mig, því húsið hérna er nú svo opið og kalt. - Mér hefur dottið í hug að bera mig að heimsækja þig, ef lifi að sumri, þó líkast sé það hindrist af vesæld minni. - Mikil ánægja væri

mér, ef maður minn gæti gjört þér eitthvert hagræði. Heilsað'u ástsamlega frá mér konu þinni og börnum. Drottinn veri þín hjálp og huggun alla æfi. Þín af hj arta elskandi

I. J.


