

49.

Frg. þann 2nn Septembr. 1839.

Háttheídradi dygdaríki Vinur!

Fyrirgéfdu ad eg ecki fyrri en nú gét þackad þér fyrir þitt ad vanda elskurika Bréf af 19da Maji nærstl., en þad er mér því gledilegra ad géta þad nú er eg hefi nýfrétt ad þér hefir hlotnast velforþénud virkilegs Etatsráds Nafnbót. Gud gefi þér glada Daga marga, því Sæmdina mun þig aldrei vanta þó vér bidjum ecki! Valla hygg eg ad siálfum þér þyki vænna um ad Prins Chr. ann þér en mér þykir þad, en eg hlæ Kaldahlátur þegar eg hugsa til hvörnig Actiur minar muni standa hiá hönum (fyrir. Sakleysi) vegna Umtalsins um Affærer ockar Sonar hans frá hvörjum eg þó hefi feingid Qvedju i Sumar er var. Séd hefi eg þann Part af Standatídindunum sem áhrærdi lslendsku Höndlunarsökína, en ecki fæ eg séd ad þú hafir látid þitt eptir verda - en þó einn Demost. hefdi mætt, mundi ei hafa ordid meira ágeingt, því valla munt siálfur þú neita, ad á Standaþingi yckar gyldir opt Viljenn meira en Astædur hvörsu gódar og vel framsettar sem þær eru og opt dáist eg ad Einglaþolinmædi Örsteds. Ecki þókti mér sidur vænt um Forseta daemid þér til Handa en um Nafnbótina, því vel var ad Landarnir lærdu ad þeekja þig aptur, og þín nánari Sambúd vid þá, sem þaraf mætti hlotnast kynni ad afstýra ymsu misjöfnu.

Þú hefir nú víst er þú medtekur þessar Línur, allareidu heyrt ad vid vorum sex ámóti Skólaflutningnum, og allt sem fram verdur mælt med hönum uppleysir sig i ad Skólinn fremur verdur undir Handarjadri á Stiptsyfirvöldum. Mótpörtum þókti eg hafa skrifad of caustiskt um þad Efni. Fundur þessi var mér annars í sumu ecki gledilegur, eg var verulega lasinn fyrstu Vikuna, aldrei rétt frískur og verstur var mér nockurskonar Slióleiki í Höfdi, af Sudu fyrir Eyrum, sem eg stundum hugsadi ad væri Daudans Kattamusik (nonne poetice & eleganter?!) því eg hefi. sialdan verid frí vid þá Sudu sidan í fyrra eg var lasnastur. Sá reyndist mér í sumu best, sem eg síst vænti þess af, og þad var Justitiarius Th. vas. Eg kom med tvö Framverpli um VinnufólkBissuveidar og þad þrídja um Kirknavisitator fyrir Nordrog Austur Amtid. í öllu því verulega af tveimur fyrsttöldu Efnunum, hélt hann, Blondahl, Johnsen og Gunnlögsen med mér nema hvad sá sídarsttaldi var móti mér í því seinna, í þessu géck þó þad verulegasta ígégnum, nl. slíkar Sakir skyldu medhöndlast sem opinberar Politiesakir, en því fyrra var á Frest skotid til næste Forsamling og Committé útnefnd til ad yfirvega þad Málefni til þeirrar Tídar. Melst. sem í fyrstu líka hélt med mér í því, var seinna á bádum Attum ~ og þad fannst sumum ockar hann optar vera. Enn í Kirknavisitatorssökinni fann eg þar Mótspyrnu sem eg síst átti Von á, af besta Manni sem ætíd var og er mér gódur Æ Biskupi ockar- eg held af einberum Misskilningi, eg vildi halda Próföstum vid, en láta hann einúngis vera Visitator og ad því Leiti Officialem en um Leid líta eptir Ungdóms Uppfrædínguí hvörri Sókn þarsem hann visiteradi og gefa þarum Skírslu til Biskups og í öllu standa undir hönum, - þetta fannst mér vera Hiálp fyrir Biskup - en þetta nýa Embætti þyrfti ecki ad kosta Kóng einn Skildíng því eg stack uppá ad combinera Grenjadarstad og Múla þá laust yrdi. Um þetta var þó skrifad til Cancellíes en hvörki recommanderandi né disrecommanderandi. Sökin um Hefdina sem eg hafdi ritad Rollu lánga um, er lögd undir þá Committé sem átti ad revídera Jónsbókina, þar voru flestir móti mér, en komu med eingvar Astædur, svo eg hafdi til einkis ad svara. Eg aleinn var hardur á því ad Island hefdi Repr. í Hróiskeldu, því eg gét ei álitid þad annad en suicidium politicum ad hafna hönum, en einn gagnlegur er ad minni Meiningu nóg - og ecki var þad heldur gagnslaust ad þú varst þar íVetur þó þú þykist hafa komid litlu til Vegar. Nordmenn meiga þó nú flytja hingad Hús og Kakalóna &0. Stiptamtm. kom med Framvarp um Vegabætur, Hospitöl-og því fyrra er skotid á Frest en hitt per varios casus geingur fram - &c &c. sem þú munt allt betur frétta.

Hédan úr Amti mínu eru eingin sérlega gód Tídindi. Vor kallt, bærilegur Kabli frá Fardögum til Jónsmessu, en sídan optast kalt, því „Hafísinn er harla nærri“, því Grasvöxtur med versta Slag, sumstadar ecki betri enn 1835, nockrir, einkum sumstadar í Dingeyar Sýsslu, eiga Fyrningar af Hejum frá því ífyrra, en í vestra Partí Amts þessa verdur Astandid ad því Leiti lakara sem Fyrningar eru minni af því nærstlidinn Vetur var þar úr Hófí áfredasamur. Hér lifa allir Nafnkendir, enn Mannskiæd Landfarsótt, einkum í Eyafyrdi géck á nærstlidnum Vetrí, og eg mátti af því segia, því eg missti íMarts Mánudi Tvíburann sem eptir var.

Örlygsstadi skodadi eg, og vard hissa á Vitleysu Sighvatar og Sturlu, eg vona ad geta í Haust gefid lítilfiörlega Utmálun yfir þá - en þér verd eg ad segia fyrirfram, ad þetta er lítilfiörleg Haed kringlótt - ecki Hóll!- sem umkringia má á allar Sídur og skeidrída uppá, en Riffluskotmáli ofar er Stallur brattr á Piallinu sem þá hefdi mátt verja fyrir Her Manns.

Eg er vid þolanlega en ecki rétt góda Heilsu, og hefi sídan heim kom tafist vid ymislegt, medal annars mátti eg til ad fara vesturá Grafarós til ad setja nidur Misklid millum Kaupmanns og Lódareiganda, sem var ordin svo stæk ad Nissen hefdi hætt þar Höndlun ef mér ei hefdi tekist ad sætta þá, en mér reid ad tvær giæti verid Höndlanir vid Hofsós, því þegar Prisar eru hair þar, verda Akureyringar ad halda þeim jafnháum ef þeir ei vilja missa Svarfdæli, Arskógsstrendínga og jafnvel nockra Öxndæli og Hörgdæli, og séu þeir hærri en á Skagaströnd, þá missa Skagstrendingar alla Skagfyrdinga fyrir vestan Héradsvötn, þú sérd því ad Hofsós á ad halda Hita ad bádum hinum Stödunum og verkar svoleidis mikid á Prísa í öllu Nordurlandi.

Nú man eg eckért meira hédan sem teljandi er, nema ad Nordmadr er hingad kominn med Timbur, er allareidu búinn ad selja töluverdt, en Auction verdur hiá hönum á Morgun og þángad verd eg ad koma. Gaman og Gledi er mér ad siá og heyra ad gamli Fóti lætur ecki Danskinn ganga ofaní sig ~ hann verdr ei verri fyrir þad, því mér sýnist ad Liberale Flockurinn vilje sifeldt agera Franskmenn frá 1789 undir öllum odrum Kríngumstædum * og þad hefir verid Gaman ad siá framani suma á Roesk. Dinginu, þegar Kammerherra Castenschiold taladi móti Standasameíníngunni -, en hvör er sá Castenschiold og hvörnig er hann ad ödru Leiti? svomikid sé eg ad hann þorir ad segia Meiningu sina hreint út! Er þad satt ad Urgur sé í blessudum Nábúunum útúr Eyrarsunds Tolli? - eg veit þú mátt ei vera ad svara slíkum Spurningum, eg hætti því - og er med Elsku og Vyrdíngu

þinn

B. Thorarensen.

P. 8. 9da Septbr. 1839.

Fyrir nookrum Dögum hefir hér skamt fyrir sunnan og ofan fundist í Holti hér Qvennmanns Beinagrind, vid þad Tækifæri ad Manneskiu Lærleggr (einn af henni) fannst uppblásin, Manneskia þessi hefir líkast til verid myrdt því Kiálkar láu ei rétt vid önnur Höfudbein og nockur önnur Bein vöntudu. Leifar af Hnifi med Tréskapti fundust innanum Beinin, Sylfurhríngur nærstum sléttur og því ómerkilegur á einum Fingrinum, en brot merkilegri af Skíldingi sem hérmed fylgia _ hann er víst hérum 300 Ara, eda hvad meinar þú af Letri því sem á hönum siást Leifar af? Dú gétur nú giört úr þessu hvad þér þóknast, og mátt hafa mig fyrir Sögunni.

Nordmadr sem eg hingad sölsadi kom hér med Timbur, og féck þad allvel seldt. Þetta er fimti Norski Farmurinn sem hingad hefir komid sidan 1833 og þú gétur þvi nærri hvört ei hefir verid Þörf á hönum. Nú man eg ecki meira, en er fyrr og sídar

tuus totus B. Th.


