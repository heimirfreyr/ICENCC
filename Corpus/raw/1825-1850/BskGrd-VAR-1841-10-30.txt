

30. okt. 1841

- - - Þú heldur mikið verði kveðið eftir amtm. sál. Eg hefi minnzt áður á kvæði jónasar Hallgrímssonar. Síðan hefi eg séð annað, ort af sra Vernharði í þínu amti, og kynni maður þar um að segja: Meir af vilja en mætti kvað hann, og tel eg bættan skaða amtmanns, þó hann heyri ekki þann sálm. En gaman væri að vita, hvað fólk segir um þá dauðu, þó það sé ekki öllu markverðara heldur en það sem sagt er um þá sem lifa. Sigurður Pétursson hefir sagt einhversstaðar: Hefði dáið dyggðalaus drengur sá án klerkarauss, og svo-na er farið með prestana, hverra köllun það þó er að semja laudationes. Lektor hefir sagt mér, að hann hafi beðið Egilsen að yrkja eftir hann, en ekki veit eg hvort hann hefir nokkuð gjört. Þar á mót veit eg, að nefnt hefir verið við mig að skrifa hans vitam, en eg er ekki fær um það og vantar materialia þar að auki.-

Um amtmannsembættið veit eg ekki hvort nokkur sækir nema assessor Johnsen, og skilst mér svo sem þér þyki ekki mikið að, þó hann fái það, og eg segi fyrir mig, að eg hefi ekkert á móti því heldur, því það er maður, sem ekki einasta hefir góða þekkingu, heldur og það sem ei er minna í varið: karakter. - --

Frá Grími syni gullsmiðsins fékk eg þá gleðifregn, hvað sem hans juridiska studio líður, að hann fékk „accessit“ fyrir besvarelse þeirra æstetisku spurningar, og það svo› heiðarlegt, að facultetið bað Directionina að gefa honum líka medallien, en sem þóknaðist ekki. Svo er skrifað, að einn af profess. hafi tekið að sér að snúa þessari ritgjö-rð á þýzku, svo hún komi út ekki einasta á dönsku, heldur og í því máli, sem af fleirum er lesið.- En gengur ekki yfir þig, að það er eins og móður Gríms þyki ekki neitt til koma. Mér finnst þó þetta votti, að drengurinn sé hvorki iðjulaus né heldur sé búinn að sleppa sér, og þó það sé ei eftir óskum, að hann heldur sér ekki við það studium, er hann átti að stunda, þá er þetta þó betra en ekki. Hefði hann mátt stúdera theol., sem gefur, þeim sem þess þurfa, andanum næring, þá væri hann á góðum vegi. Theol. og poesie er nokkuð skylt.

Frá etatsr. Grími kom nú ekkert bréf. Finsen skrifar nú foreldrum sínum, að allir sínir kassar séu í góðu standi, þó þurfi hann enn 1000 rd. Eg segi þar um: Laus Deo. Nú hefir hann tvo syni við háskólann. Mundi nú hægra hér eftir? Fyrir þá var hann að reyna að fá benificia, hvernig það hefir tekizt vitum við ekki. Og nú hætti eg, nær sem þessi seðill kemst á leiðina.

Þinn

Á. Helgason.


