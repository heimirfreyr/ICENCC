

Görðum, 4. marz 1843

Eg þakka þér ástsamlegast fyrir þitt góða og fróðlega bréf af 12. og 20. næstl. m. Eg ætla nú að vera líkur þér í því að byrja snemma, og eg ætti að segja eins og Einar skrofa, þegar hann var að herma eftir fóstra sínum, sem var prestur, í því að tóna, og prestur stóð á hleri og sagði: Ertu að herma eftir mér, furturinn þinn? Þá sagði Einar: Guð gæfi eg gæti orðið yður sem líkastur. - Eg geri ráð fyrir, að capituls taxtinn hafi verið vel settur hjá þér, þar þú hefir slíkan forláta prófast, sem allir Vita, til að vinna með þér, og þó brestur yrði hjá prófasti, þá treysti eg þér til að setja þá án geistlegs prófasts aðstoðar, komi allt í orðu frá prestunum. - Svei ólukku kláðanum. Það er vissulega Garða kláðinn, svo held eg Johnsen hugsi í Reykjavík. En það er svo skrítið, að enginn hefir fengið hann hér nema jón Finsen, og ekki niðursetningurinn hjá mér á 12. ári. En svei honum, hvar sem hann kemur. Eg man til hans frá minum yngri árum, og lái þeim ekki í Roskilde, þó þeim yrði skrafdrjúgt eins og þú segir: om de skabede faar. - Óvíst er hvað johnson gjörir, hvort hann kemur inn syðra eða nyrðra. Hann hefir skrifað systur sinni, að hann Vildi heldur koma inn nyrðra en syðra, til að komast hjá embættismannaþinginu í Rvík, því satt að segja held eg þeir í Roskilde hafi gengið fram af honum. Þar á mót held eg hann hafi boðið systur sinni, og sjálfsagt gullsmiðnum, að koma norður og búa á Möðruvöllum, þegar skólinn flyzt inneftir, og það mun kona gullsmiðsins hafa sagt biskupi, og þegar biskup taldi úr, að þau þæðu þetta, svo sagði hún: Betra er að þiggja boðin hús en beiðast annara, og var það hugvekja fyrir stiftið, sem aldrei hefir metið eins og vert var Bessastaðahjónin og nú vill ekkert meta við hann eða hana þá löngu armæðu, sem þeirra function hefir kostað. - --

Í Viðey er verið að prenta Arnbjörgu, og í formálanum fær þú mestu lofdýrð hjá Sveinbjörnsen, sem eg ekki misann þér. Hann hefir nú byrjað mál móti Hansen, redaktör thóstsins, en þetta blað er strax farið að gera gys að þessari alvöru, meðal annars tekur það svo til orða: Den 9de í d. m. var Hansen invitered til frokost i en sag anlagt af justit. S. i Hof og Stadsretten kl. 9 f. m. (þetta er morgunskattstími). Svo kemur meir um það, að Sveinbjörnsen gerði betur í að sleppa processinum og vanda betur dóma, svo hæstiréttur þyrfti ekki að segja: Dommen frafaldes, sem væri hið sama sem á fyrri tímum: pro mel. inform. - Það þykir mér vænt um, að þér líkar sá fengni contoiristi, eg held og þú verðir ekki svikinn á honum, og meðal annars hefi eg það til merkis, að þegar eg var búinn að handsama hann, svo þótti gullsmiðskonunni við mig, að eg hefði náð þessum dreng frá sér, hún ætlaði að ná honum til bróður síns. En eg hafði nú breytt út af minni reglu að tala fyrst við hana, sem eg til allrar ólukku gerði í fyrra, og hefði eg ekki gjört það þá, svo hefði mér ekki sviðið eins og mér sveið í fyrra, þegar eg gat ekki útvegað þér skrifarann, því hún er skuld í því, að ekki varð af, þó það væri ekki hennar ætlan. Eg er ekki búinn að tala við hann enn. Samt skal eg ekki gleyma því áður en pósturinn fer. Ekki hefi eg heldur talað við þau góðu hjón um nafna minn, en eg er viss um það hefir allt góða vegi, því auk þess sem sálusorgarinn er hjá þeim í töluverðum metum, svo ert þú þeirra mesta uppáhald. Nú, eg kom inn í Reykjavík á öskudaginn,  voru þar tvö þing: Byþing og klúbbþing. Á því fyrra var debatterað, hvort kosta ætti uppá rennu fram í sjó í byens hovedgade, til að koma í veg fyrir byens oversvömmelse. Áður var adjunct Gunnlögsen fenginn til að nivellere terrænet uppá staðarins kostnað, og svo var fyrirtæki þetta liciterað, og 1500 rd var það minnsta boð; svo er sagt Johnsen, kannske í trausti Þorsteins, sem áður var á Eyvindarstöðum, hafi látið notera í protoc., að hann vildi gjöra þetta fyrir 300 rd; en á fundinum var höjtidelig voterað, að rennan skyldi ekki gjörast. Áður var Breiðfjörð búinn í skopi að yrkja um hana. Á klúbbþinginu var umtalsefnið: 1. Hvort tillög klúbblima ætti ekki að lækka. 2. Hvað við klúbbkassann skyldi gjöra (hann skal nú vera circa 150 og eg skal engan spyrja, hvað gjöra skuli, ekki við meiri sjóð). Svarið uppá hið fyrra var nei, og uppá hið seinna, að þessa 150 rd skyldi gjöra að 6 actier í þeim væntanlega klúbb, sem sumir segja eigi að byggjast úr járni. Þetta fór nú allt vel. En svo ko-m skrattinn í spilið, svo allt komst í loga, og sjálfir höfðingjarnir, nema Johnsen, komust í hita (relata refero). Fjórir göfugir meðlimir gengu út af klúbben, vertinn sagði, að 1. júlí næstk. væri klúbben ekki í sínum híbýlum framar, og þó þótti mér mest gaman að því, sem sami vert sagði við assessor Johnsen í þessum hita: „Fra det förste De kom her til byen har De gjört alt hvad De kunde til að spolere mig og Madme Ottesen,“ því mér datt í hug, að madaman hefði verið spóleruð áður. Þeir í Reykjavík hugga sig við það, að þó Thomsen hafi sagt þeim upp húsnæði 1. júlí, svo lofi hann þeim að safnast þar þangað til sá nýi klubb kemur í stand, og vonandi er það lukkist með tímanum að fá klubb og vertshús í stand, því peningum er lofað til láns svo nokkru nemur hingað og þangað, nl. 120 actier, en hver actia er 25 rd. Þó þykir sem enn vanti 80 act. Rentu er lofað 8 pct., og pantur í húsinu gjörir capitalen á vissum stað, einkum verði húsið brandfri, sem það víst verður, ef það byggist af járni. Flestum actium er lofað úr Árnessýslu, og það skal hafa gjöth við útför johnsens sál.-


