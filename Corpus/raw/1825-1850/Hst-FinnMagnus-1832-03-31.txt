
<meta-info>Finnur Magnússon til Bjarna Þorsteinssonar</meta-info>
<meta-date>Khöfn, 31. marz 1832</meta-date>
 Hávelborni, hæstvirti, elskulegi hr. amtmaðurl

Skyldugast þakka eg yðar heiðraða tilskríf, ei af mér meðtekið áður en póstskipið í fyrrahaust sigldi héðan, en daterað 28. aug., fæðingardag Göthes, sem nú loks (á 83. aldursári) kvaddi heiminn þann 22.  m. - Því miður er annað fráfall ein sú helzta mér viðvíkjandi fregn, nefnilega minnar góðu tengdamóður, frú Frydensberg, sem lá í nær því 13 vikur. - - - Hún burtkallaðist með mjög hægu andláti þann 4. janúar þ. á. Kona mín hafði í fyrra haust, af hollu veðurlagi á landsbyggðinni, náð aftur heilsu sinni, en hún lagði margt of þungt á sjálfa sig til að hjúkra að móður sinni, sem helzt vildi þiggja hennar hjálp, svo að iðuglegar næturvökur og önnur áreynsla spilltu aftur heilsufari hennar, þó hún ei léti mikið á því bera fyrr en tengdamóðir mín var grafin. Þá varð hún sjálf að leggja sig á sóttarsæng, og þó hún síðar oftast nær hafi verið á ferli, var það við veikan mátt, svo að hún oftast ei hefur getað út fyrir dyrnar komið. Nú hljótum við að leita heilsubótar að nýju af sumarveru á landinu, helzt við sjávarsiðu, sem þó er bág að fá á hentugum stað.

Þér sjáið hér af, að þessi vetur, þó hann hafi hinn mildasti verið, ei hefur leikið mér í lyndi. Friður hefur þó verið að kalla, að því leyti sem mig eður Fornfræðafélagið snertir. Eg sé af bréfi yðar, að yður er margt því málefni viðvíkjandi alls ókunnugt, sem við hér þekkjum nákvæmlega, þótt sumt ei geti juridice sannazt, en við sannarlega, að Rafns tilmælum, höfum hlífzt við að fara sumu öðru á flot eður bera það út á hræsibrekku. Það hefði verið fullnóg - að segja hið síðara umgetna - til að sanna nauðsyn þá, er rak félagið til að koma Th. G[uðmundsen] út úr fornfræðanefndinni, ef verk þess, eins og konungi var lofað, ættu að koma út í tækan tíma og útgefast á þolanlegan hátt. Öngvu að síður leitaðist eg, sem þá ei þekkti þetta málefni svo nákvæmlega sem síðar, á allan hátt við að stilla til friðar millum þeirra Rafns, hvað Schlegel og að mínum tilmælum reyndi, en sem þó allt varð að öngvu. Við sáum þá ei annað fyrir en félagsins kollvörpun, ef engin breyting skeði, og hafði Rafn þá einsett sér að láta félagið á almennum fundi sjálft kjósa, hvort hann eður G[uðmundsen] ætti úr því að víkja, þar tilhlýðilegt samerfiði var ómögulegt orðið. Th. G. og hans flokkur uppástóðu, að félagið öngvanveginn gæti removerað fornfræðadeildarinnar limi (sem þannig væru þess óafsetjanlegu embættismenn) og lögin syndust jafnvel í því tilliti nokkuð tvísýn eður óskilmerkileg. Einnig uppástóð G., að honum þá orsakaðist sem forleggjara etc. árlegt 200 rd. tap. Í samkomu okkar virtist oss hinum umbreyting öldungis nauðsynleg, ef félagið ei skyldi ganga til grunna, og það féll þá forseta inn, að gjöra G. hið mjög útásetta tilboð, mót hverju hann strax tók. Annars hafa öngvir í félaginu, nema fáeinir vinir G. sjálfs, nær eg fráreikna yður, sagt sig óánægða með þetta, sem eftir okkar meining var óumflýjanlegt. Að mörg vísindafélög gefi pensionir og gratifikationir, er annars alkunnugt. Hversu mjög félagsins tala og inntektir síðan hafa vaxið, sjáið þér nú af skýrslum þess. En aðferð tengdaföður G., justitsráðs Langelands, og hans fáu, nú mest úr félaginu útgengnu, vina, eður réttara aðalráðgjafa (V. E. og B.  munuð þér þegar hafa séð af okkar í fyrrahaust útgefnu prentskjali. Annars átti sú nafnfræga Recension í M. f. L. að vera undirbúningur til að bola Rafn algjörlega frá allri hlutdeild í félaginu (því alls ómissanlegir, qva terretera) og til að umsteypa stjórn og fornfræðadeild þess á aðalfundinum, fyrst á árinu 1831. Nú í vetur er eg algjörlega sannfærður orðinn um fullkominn óduganlegleika G-s til að leysa kritiskar útgáfur af hendi, með að gegnumlesa nokkra staði Landnámu, sem mest við komu í einhvern máta Grænlendingasögum. 7 hafa þeir verið um að lesa hana saman, en bp. Finsen ei nema einn (eða við annan mann) við þá eldri útgáfu, sem var ágætt Prototyp. Það var því ei allólíklegt, að þeir í einhverju hefðu rétt hans útgáfu (eins og sagt er í formálanum); við það hef eg enn ei var orðið (nema hvað nokkru sumstaðar úr öðrum Expl. er viðbætt), en þar á mót við það, að þær (sem lærðs og þenkjandi manns) nauðsynlegu leiðréttingar (eftir góðum Codd.) eru aftur augsýnilega rangfærðar, mót allri lokal þekkingu og historiskri kritik. Þær villur álít eg af Íslendingum miklu verri en þær sem þeir brigzluðu þeim danska Rafn um, og hvar af sú versta ei var nema eintóm prentvilla, og gat ei annað verið. - Tíminn leyfir mér ei að rugla fremur hér um, en rétt hafið þér í, að Rafn helzt hefði átt að forsvara sig sjálfur, og að okkur í ýmsu kunni að hafa yfirsézt eftir fornri reynslu hins gamla málsháttar: ermre humanum est. Eg gæti skrifað langan viðbæti, ef tómstund Væri nóg, um þær Kabaler, sem á seinni árum verið hafa í því Íslenzka bókmenntafélagi hér, jafnvel áður en eg skildi við hluttekning í þess stjórn, hverra frumkvöðlar V. E. og B. E. líka voru. Ein þeirra snerti viðkvæmlega Chirurgier Hjaltalín, hverri eg þó gat til fulls hrundið - án þess eg hafi skrifað (eður látið skrifa) honum eitt einasta orð þar um. Siðan í fyrra hef eg ekkert haft við þess félags stjórn að sýsla, og verð eg raunar hvíldinni feginn, þar eg samt hef aðrar of miklar annir. Í vor heyri eg sagt (í öndverðum febrúar) að sömu embættismenn aftur hafi verið valdir með atkvæðafjölda, en að 10 eða 12 íslenzkir stúdentar strax hafi sig úr því sagt. Stjórnin leitast annars við að rekrútera félagið með dönskum orðu- og yfir-orðulimum, þar margir hér læra, eður látast læra nokkuð í íslenzku. Nú hefur það loks útgefið Hjaltalins Grasafræði, af hverri mikið var pantað áður þessi stjórn tók við, og annað hefti málsháttanna. Meira veit eg það ei á síðasta ári hafa af hendi leyst. - -- 
