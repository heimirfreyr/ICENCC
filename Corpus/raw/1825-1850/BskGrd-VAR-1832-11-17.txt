

17. nóv. 1832

Póstskipið er komið, og senn kemur þinn póstur að vestan, mér því mál að vera viðbúnum með pistil til þín. Eg þakka þér fyrir tilskrifið með Siggeir og sömuleiðis fyrir þá dimission, einkum fyrst hún var í naade, sem þú eftir hans tilmælum hefir gefið mér frá því að kaupa honum bækur. Eg veit mikið vel, að eg er enginn góður útréttingamaður; þó hélt eg að mér í þeirri umgetnu commission hafi heldur orðið á með of en van, og satt að segja neitaði eg ekki Siggeir um nokkra bók, sem hann óskaði að fá, og mín meining er hann hafi haft aðra orsök til að óska skipta heldur en þá, sem fyrir er borin. Yfir höfuð eru bækur þeim mest verðar, sem þær brúka. - --

Héðan er nú ekki tíðinda. Laugarbakka sökin enduð. Mad. Jórunn seldi jörðina qvæstionis, og svo þegja allir. En eru þá ei öll þau orð, sem þar munu hafa verið skrifuð, ónytju orð? Það kannske sé ekki eins háskalegt að skrifa þau eins og tala þau? Grósseri Knudsen á það skip, sem nú kom sem póstskip. Hann flytur hingað fraktfrí allt það, sem íslenzkir stúdentar senda. Fyrir embættisbræður sína flytur hann vörur eftir óskum, nema brennivín, en af því sendir hann sjálfur 30-40 tunnur. Kallar þú þetta ekki kænlega að farið? - - _

Þinn

Á. Helgason..


