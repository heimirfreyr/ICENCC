
<meta-info>Baldvin Einarsson til föður síns</meta-info>
<meta-date>Kaupmannahöfn, 21. marz 1831</meta-date>
 Elskulegi faðir minn!

Eg ætla að rita þér eina línu eins og eg er vanur með fyrsta skipinu, sem yfirgefur oss hér útlendingana til að Vitja vors ástkæra föðurlands, og er þá fyrst að segja þér, að eg lífi við góða heilsu og allbærileg kjör sem stendur. Þar næst Vil eg segja þér það, að eg tek ekki examen í þetta sinn. Eg ætlaði þó að gera það og var búinn að senda bónarbréf um það til lögvitringanna að venju, en seinustu dagana rétt fyrir examen varð hún tengdamóðir mín dauðveik, hefur hún nú legið í Viku og er henni eigi afturkvæmt til heilsu sinnar. Hún deyr Vissulega innan fárra daga 1) Allra seinast er þess að geta, að eg er giftur og er konan ólétt, er hún komin rétt að falli, og kemur hún líklega niður í dag eða á morgun. Hér af getur þú ályktað, faðir góður, að mér var ekki hægt að hætta mér í examen, þar eg nú tefst frá öllum lestri þessa daga og hlýt að vaka allar nætur yfir sjúklingnum, en eg var ekki svo sterkur, að eigi þyrfti eg nokkuð að treysta á lipurleik og munninn.

Eg þykist Vita, að þessar fáu línur hafi þegar hrist þína gömlu og línuðu tilfinningaþræði (nerver), því að þér þyki þessi saga

1) Kerlingin dó þann 22. marz. öll iskyggileg, og eg ætla þá að sýna þér á skárri hliðina á ástandi minu. Það fyrsta er, að eg ætla ekki að taka neitt lan uppá þig í ár, eins og þú lagðir fyrir mig, og eg sé fyrirfram, að eg kemst af í sumar með þeirri sparsemi, sem eg og hún kona mín brúkum. Sumartíminn kemur mér þá vel í þarfir til að styrkja mig í lögvisinni, og þá vona eg að mér verði óhætt í haust, ef guð lofar. Mér er enginn skaði í að kerlingarvargurinn deyi, heldur þvert á móti mikill hagur, því hvorki gaf hún mér meira en hver annar óviðkomandi, og þar að auki var hún enn mesti geðvargur, svo að Við sátum aldrei á sárshöfði, og eg Vildi eigi vinna það fyrir neitt að hafa hana í húsum minum. Þegar hún er nú dauð, tek eg aðra óviðkomandi í hennar stað, líklega einhvern stúdent, hef eg af því sama hagnað, en engan ófrið. Satt er það, að eg hef tekið út þá 80 dali, sem þú visaðir mér til hjá Havsteen, og eg hef nú brúkað  eins og þú gafst mér leyfi til, ef mér lægi á. Þegar eg er búinn með examen, er eg ekki hræddur um að eg geti eigi unnið mér fyrir mat með einhverju móti. Auk þess sem eg hef lesið, hef eg smíðað Ármann í hjáverkum, svo að nú kemur 3. árgangurinn í vor. Annað kver hef eg ritað á danska tungu í vetur. Svo stóð á, að hér kom út dómur um útleggingu prófessor Rafns af Jómsvíkingasögu og Knytlingu. Þessi dómur (Recension) var prentaður í mánaðarriti nokkru, er útgefið er af 14 prófessorum. Prófessor Rask varð reiður við það, því að hann hafði átt þátt í útleggingunum, og skrifaði forsvarsrit fyrir útleggingunum, en svo hroðalegt og fullt af vöflum og heimsku. Hann tekur á meðal annars í forsvar, að heimskur þýði mannfælinn og heift þýði brund eða losta, og allt eftir þessu. Þar að auki bendir hann að því, þó undir rós, að Íslendingar kunni eigi sitt móðurmál. Eg varð bálreiður og þoldi eigi þetta, eg gat ekki sofið og ekki lesið, eg mátti til að rita svar, og það var búið á þriðja degi. Mönnum hefur þótt það betur skrifað en í meðallagi. Þeir 14 prófessorar, sem útgáfu hið áðurnefnda mánaðarrit, rituðu einnigin á móti prófessor Rask, og kom mér og þeim saman á flestu því, sem við áhrærðum hvorutveggi. Mitt rit fylgdi og með mánaðarritinu. Nú hefur prófessor Rask svarað mér og prófessorunum aftur, en einkanlega eys hann reiðinni út yfir mig, er hann þar í svo illyrtur, að allri furðu gegnir, og tekur það allt álit úr bækling hans, hjá þeim sem Skynsamir eru. Eg verð að svara honum einu sinni enn, en svo segi eg honum, að þó hann riti heila folianta með tómum atyrðum, svo virði eg hann ekki svars framar. Við þetta rit hef eg fengið töluvert álit hér í borginni. - Það er ekki ólíklegt, að það greiði mér götu eftirleiðis. Þetta er nú í stuttu máli að segja af mér og hreystiverkum mínum í vetur. Nú verð eg að víkja lítið eitt á byltingarnar í þjóðalífinu stóra. Frakkar hafa verið að búa sig út til hernaðar í allan vetur með mesta kappi, svo að öllum ægir það margmenni, sem þeir hafa samandregið. Eigi halda menn samt, að þeir byrji hernað að fyrra bragði, en þeir verða skæðir, ef á verður leitað. Nokkuð er þar róstusamt innbyrðis í landinu, og vinir Carls Xdsl leitast við að koma sínum vélum fram, en allt árangurslaust. Pólen (sem Rússland og Preussen og Austurríki skiptu á milli sín á næstliðinni öld), það er að skilja sá hlutinn, sem Rússar fengu síðast, hefur gert uppreist móti keisaranum. Höfðu þeir nærri því drepið Constantín bróður hans, sem var höfuðsmaður í höfuðborg Pólakkanna, Warschau, en hann leyndi sér i skorsteini og fékk siðan forðað sér. Rússar gerðu strax út lið á hendur Pólökkunum í febrúar, og var Debitsch Sabalransri hersforingi, sá sami sem háði Tyrkjastríðið í fyrra. Rússum hefur gengið sárilla á móti Pólökkunum. Í fyrstu leit svo út eins og ekkert mundi standast við þeim, þeir óðu inni landið og fengu litla mótstöðu, og æddu siðan allt til þess er þeir voru allskammt frá Warschau. Þar höfðu Pólakkarnir samandregið allan sinn her og var hann helmingi minni en Rússa. Eigi að síður veittu þeir Rússum svo drengilega móttöku, að Rússar áunnu ekkert í tveim blóðugum bardögum og máttu um síðir hörfa undan, og voru þeir allir reknir út úr Pólinalandi þegar

seinast fréttist. Þetta er vist guðs verk, því svo lítur út sem Rússar hafi haft

i hyggju að fara herskildi á móti Frökkum til að kæfa inn unga frelsisanda, sem er þar gagnstæður því, sem er í Garðariki, því þar er mesti þrældómur og ánauð á almenningi. Smáríkin á Vallandi (Ítalíu) hafa nú og gert uppreist móti stjórnendum sinum, vilja þau öll sameinast og verða eitt ríki. Ætla þeir nú að taka verðslegu völdin af páfanum og láta hann vera taman biskup. Öll veröldin er í uppnámi og miklir viðburðir sýnast í vændum. Mannanna frelsisandi vaknar og krefst síns réttar hjá konungum og einvaldsherrum. Í Englandi eru þeir að breyta stjórnarforminu sjálfir í friði án alls ofstopa, og líkt er því varið hér í landi. Friðrik konungur enn 6ti hefur skipað Cansellinu að semja reglur, eftir hverjum að vissir menn eiga að veljast í hverjum parti ríkisins, og eiga þeir að koma saman og ráðslaga um þess héraðsins nauðsynjar, sem þeir heyra til, og síðan eiga ráð þeirra og frumvörp að sendast konungi til staðfestingar. Ef þetta kemst á í Íslandi, þá fáum við alþing aftur í Íslandi, og Væri þess mjög að óska. Eg ætla að færa Örsted frumvarp til þess heimuglega.

Við höfum stiftað eina samkundu Íslendinga, sem hér erum og bókmenntir iðkum. Við komum þar saman einu sinni í Viku hverri og lesum bækur þær, er viðkoma Íslandi. Tilgangurinn er að auka samheldi á meðal vor, að örva og næra þekkingu á öllu því er viðkemur föðurlandinu. Eg hef átt hvað mestan hlut í þessari samkundu og ritað lög hennar, vér köllum hana „Bræðralag” og með einkanafni Alþing. Á Ármann að hafa þaðan sína upprás eftirleiðis, þó undir minni sérlegri tilsjón fyrst um sinn, en seinna fæ eg Bræðralaginu hann í hendur. Eg held að þetta Bræðralag sé einhver in bezta stiftan fyrir oss Íslendinga, og mikils góðs vænti eg mér af því.

Í Hinu íslenzka bókmenntafélagi, þar sem eg er Skrifari, hafa þeir prófessor Rask og Magnússen verið formenn á víXl. Nú höfum vér rekið þá frá völdum, og er nú félagið í vorum höndum. Get eg nú ráðið þar mestu, eftir því sem eg vil.

Þarna sérðu, að eg hef jafnan eitthvað fyrir stafni, en þó er examen nú minn fyrsti og fremsti þanki, fyrsta og fremsta takmark, og því vona eg að ná í haust með guðs hjálp. Heilsaðu blessuninni henni móður minni, bræðrum og systur minni og öllu fólkinu og öðrum góðum vinum, og vertu sjálfur hugheilast kvaddur af þínum

þig elskandi og heiðrandi syni Baldvin Einarssyni. 
