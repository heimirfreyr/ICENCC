Bessastöðum, 28. nóv. 1825.

Innilega elskaði góði bróðir!

Þitt góða bréf með póstinum þakka eg þér hér með svo vel sem eg get. Hér er nú veðrátta hörð og stirð, en sérstaklega gott fiskirí, ef róa gæfi, en heyjafengur varð rýr vegna votviðra og sjúkdóms, sem hér geisaði þegar heyannir stóðu sem hæst. Hér í okkar húsi var um tíma enginn heilbrigður maður nema mágur þinn og börnin. Heilsa mín hefur frá byrjun ágústmánaðar verið hin aumasta. Fyrst lögðust þessi umgangandi veikindi æði þungt á mig, en að þeim afstöðnurn varð eg yfirfallin af miklum blóðspýtingi, sem varaði 8 daga, og hafði eg þá litla ró og hugsaði eg mundi vera við lífsins takmark, en seinna sá eg, að feil var í mínum útreikningi, því eftir það fór eg enn að réttast við. Meining mín er, að einhver sullur hafi sprungið fyrir brjóstinu, sem eg sumpart ræð af því, að óhægindi þau, sem eg hafði af að kreppa mig saman, eru mér horfin, og svo var blóðið, sem upp gekk, stundum illa lyktandi og blandað með gulleitri vilsu. En nú er eg svo lasin af tannpínu, að varla hef rænu á að skrifa þetta, og nú tekur mér heldur að leiðast að dragast með þann líkama, sem aldrei drýgir dáð. Með miklum kostnaði hefur hér verið lagt þak á múrbygginguna, en svo illa hefur þetta lukkazt, að húsið lekur máske meir en áður.

En allt það böl, sem biskup vor hefur með sinni húsbyggingu, verður ekki skrifað í þessa bók.

Eg segi þér aldrei neitt af búskap mínum, en það grunar mig samt, að varla mundi þér líka hann, og er þó í almæli, að hann gangi vel. En víst mun meira verk liggja eftir fólk þitt en mitt afliðið sumar. Við höfum nú 21 mann í heimili. Skólapiltar eru 4-1, hér fyrir utan eiga þeir góðu menn lektorinn og norskur stúdent að hafa hjá mér míðdagsmat (hann er hér til að læra íslenzku) og kostar þetta æði mas á hverjum degi. - Er ekki mögulegt að þú getir byggt jörðina. Þó þú enda slakaðir dálitið til við þann, sem tæki hana, er það þó betra en búa þar. Þú ert svo óánægður með það böl, sem oft fylgir húskapnum, en naumast getur maður séð fyrr en eftir þrjú eða fjögur ár, þó hann gæfi dálítið af sér, nema þeir sem strax í byrjuninni geta keypt og sett upp fullkomið þú og þurfa ekki að bíða eftir að skepnur þeirra aukist og margfaldist, en þeir eru fáir. Líka hefur reynslan sýnt, að þeim hefur ekki reitt betur af en hinum, þegar fram í hefur sótt. En því verður ekki neitað, að mikið má maður um- v bera af hjúum sínum, og það held eg sé allra búenda sameiginlegt 1061. En lukkist að halda lengi sömu hjú, verður þetta þá af vana aðeins bærilegt.

Það fer illa, ef þú skyldir missa þínar dönsku stúlkur. En gætir þú aðeins haldið jómfrúnni, mundi þér þó borgið, því í hennar stað mun þér vandfengin stúlka. En fulldýrar munu þessar stúlkur þér, og varla munu þær prédika konu þinni nægjusemi með hérveruna. Mundi ekki kostur að hýrga jómfrúna á parti, svo hún léti enn leiðast til að vera kyrr eitt ár. Það er þó betra en nálgast aðra, sem maður ekki þekkir. Hér get eg ekki munað að nein sé, sem eg vildi eggja þig á að taka í hennar stað. -Ekki hef eg nú í heilt ár haft áningu af blóðlátum, en áður fyrri höfðu þau nærri gjört út af við mig. Kunningi þinn Scheving er nú lasinn við og við af blóðspýtingi. Það mótlæti hefur hann líka, að elzti sonur hans er að mestu galinn. Svona hafa flestir eitthvað að bera. Nú er hér um bil útséð um, að eg fæ aldrei að sjá þig meir, en leyft mun mér að hafa hugann hjá ykkur.. F lyttu mina innilegustu heilsan konu þinni og börnum. Guð hjálpi þér að bera allt þitt mótlæti. Helgasen segir, að það þungbæra í lífinu geti líka umhreytzt fyrr en mann varir. Guð annist þig, bezti bróðir, og alla þína. Með þá ósk lifir og deyr þín

Ingibjörg Jónsdóttir.

Svo heppin hef eg verið, að eg hef enn ekki misst kú í mínum fræga búskap. Hafi þær lasnazt eftir hurð, hef eg látið í munn þeim 2 eða 3 hnefa af salti, svo hafa þær fengið sterka lyst að drekka og svo batnað. Séu þær ekki dauðar í innanmeinum, held eg þetta sé gott.

Hér er lítill pakki með. Þar í er grænt kjólefni, sem eg bið elztu dóttur þína að hirða. Mundi ekki litla nafna mín vilja, að eg hestillti handa henni dálitla eyrnahringa, og þá ætti eg að fá klippt pappírsmodel hjá henni. Krumkamburinn, sem þú hestilltir í haust með Páli, er í böggli dóttur þinnar. Aðrir kambar fást ekki.

Það sýnist mér mikið ísjárvert, skyldi verða alvara úr því, að kona þín settist að utanlands, og óbærilegar útgiftir mundu þar af leiða, og líklega yrðir þú aldrei rólegur hér, að vita ekki hvað liði um hana og börnin. AÍ illu sýnist mér betra að sækja um embætti í Danmörku, sem væri lífvænt og eftir þinni stöðu, og að kona þín biði þess tíma, að þú yrðir bænheyrður, - og langar mig ekki til að þú fjarlægist mig aftur, - en það, sem þér er bezt, ætti að vera mér kærast.


