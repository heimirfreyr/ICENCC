

24. ág. 1847

Fyrst faktor A. Sandholt er ekki farinn úr Hafnarfirði og assessor Johnsen hefir látið mig vita, að þú munir sigla á sama skipi og hann (Sandholt) nl. Svanen, sem eg þekkti í minu ungdæmi sem heppnasta skip á Vesturlandinu, pára eg þér með honum þennan seðil (Mamma held eg sé og eitthvað að skrifa í sínu horni). Nafni minn skal vera sigldur á undan þér; hann á að hafa það af nafni að vera heppinn í hverju examini, sem fyrir hann kemur, og verða síðan brúkanlegur maður. Okkur í Görðum líður líkt og áður og eins mömmu. Búið stendur sig vel, sem eg kalla. Það var alhirt í gær, og iðrast eg eftir þá hirðingu, því í dag er bezti þerrir og ekkert til að hirða nema mór, sem altíð má hirða.

Naestliðna viku var mikið um dýrðir í Reykjavík, böll og veizlur daglega. Eg kom þar ekki. Staðurinn kvaddi Hoppe, heilsaði Rosenörn. Bardenfleth kvaddi, liklega algjörlega, og seinast kvöddu Franskir með hátiðlegu balli úti á skipinu. Annað er nú hér ei tíðinda. Flestir eru heilbrigðir hér nema kunningi okkar gullsmiðurinn, hann er og hefir verið í allt sumar hrumari en eg, og seinast í gær gat hann aðeins staulað hingað til að forlíka rnissátta menn, er þó ekki lukkaðist. Nú, eg er ekki að þessu masi lengur. Mamma á að biðja fyrir þér og þínu ferðalagi, eg hefi beðið hana að biðja fyrir mér, og ætti eg þó að kunna þessháttar. En eg treysti henni samt betur. Góðir hugir okkar hjónanna skulu samt vera með þér og þínum meðan ein hver hugur er í okkur. Þinn

Á. Helgason.


