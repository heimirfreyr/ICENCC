

Bessastöðum, 18. ágúst 1828.

Ãstkærí bróðir!

ÞITT ástúðlega bréf með póstinum samt allan þinn góðvilja þakka eg þér hér með innilegast. _ Þungt fellur mér að frétta, að þú ert alltaf svo veikur, eg óttast fyrir að þú erfiðir meira en heilsan leyfir. Eg er nú samt að vona að fá með næsta pósti betri fréttir af heilsu þinni.

Hér er nú í stuttu máli það æskilegasta sumar, sem eg man til, hey fáum við nú meiri en nokkurntíma áður.

Að landfógeti vor er þegar kominn úr basli sínu hefur þú víst frétt. Nú er verið að bjóða upp álmhoitið í ákafa. Mágur þinn ætlar nú bráðum að ferðast austur til að verða við seinasta uppboðið. Hlj óti hann nú hnossið allt, þá verður honum líklega erfitt að betala í soddan hasti sem stiftamtmaður áskilur. Fresturinn er 8 dagar. Fjörutíu hundraða jörð, Tjörn í Biskupstungum, keypti mágur þinn í vor fyrir fjögur hundruð áttatíu og þrjár sp. og mátti svo að segja betala strax á staðnum.

Mér og mínum líður þolanlega, maður minn og börnin frísk. Þeim fer nú fram eftir vonum. Eg er við sömu vesældarheilsu, hún mun trautt verða góð héðan af, svo hefur líka bætzt á mig, að eg hef nú um tíma haft gigt um úliliðinn á hægri hendinni svo slæma, að eg hef varla þolað neitt að taka til hendinni, nú er eg þó aftur skárri, en ekki er það nú samt gott merki, að farið er að draga holdið úr þumalfingursvöðvanum.

Enginn merkilegur er dáinn það eg man nema Knudsen, sem um tíma var faktor og kaupmaður í Reykjavík. Mikið vel þykir mér gangu húsbyggingin á Möðruvöllum, ef þeir byggja nú eins varanlega eins og þeir eru fljótir að þessu, þá kalla eg að allt sé gott hvað þetta snertir.

Heilsaðu innilega konu þinni og börnum frá mér. Drottinn ver þín og þinna aðstoð. Þín heittelskandi systir

I. J.


