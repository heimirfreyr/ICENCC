

17. júní 1840

Í gær kom þinn legáti og í dag og það tímanlega ætlar Finnur litli að komast inn að Laugarnesi; :'1 Jón litli að verða hans lestamaður þangað. Mér þykir vænt um að hann hress og friskur fer héðan, heilbrigður á sálu og líkama. Um lærdóms framfarir hans tala eg ekki, því það kynni að líta svo út sem eg talaði í minni eigin sök, því það er algengt að dæma kennsluna eftir framförum þess, sem kennt er, en þótt kennarinn eigi hvorki framfarirnar né þeirra bresti. Finnur litli er velkominn aftur, en ekki held eg samt hann sé svo langt frá dimission, að ekki hefði verið gjörlegt að láta hann í skólann, einkum þegar þú athugar, að þó hann settist í efra bekk, sem eg ætlast til ætti að vera, má hann gista þar 3 ár til að geta fengið tilætlaðan kursus; en það er nú móðins að heimta af unglingum að þeir séu hálærðir og séu búnir að nema svo mikið, að þeir hafi nóg til að gleyma eftir að þeir fara úr skóla. - Héðan er nú allt tíðindalaust, nema að stiftamtm. vor fór héðan til Hafnar skyndilega þann l4. h. Kappið er að ná í krýningarhátíðina. Johnsen er í hans stað til 1. ágúst. Þá tekur Melsteð við, og þangað til hefði stiftamtmaður verið hér, hefði ei kadettaskipið komið hingað þann 11. júní eða 12. Ekkert hefir frétzt hingað um skólasakirnar eða nokkurn skapaðan hlut Íslandi viðkomandi; í mörg horn er að líta. Við geistlegir vitum einasta í hverri röð á að biðja fyrir því kónglega húsi. - --

Margir lærðir Íslendingar eru komnir inn og haldið flestir af þeim fari ei aftur, þó ei hafi lokið sér af. Meðal þeirra er ungi Melsteð, Þorsteinn frá Reykjahlíð, tilvonandi mágur sekreterans í Viðey, Magnús Hákonarson etc. etc. Candid. Kristjánsson er og kominn í von um að fá constitution til Gullbringusýslu með recomend. frá Rentuk. En Bardenfleth skal samt hafa constituerað Þórð, og jafnvel þótt fyrir við það háloflega, að það skyldi hafa gert það sem það gerði. En Þórði verður þetta skammvinn hjálp, því auk margra annara er mælt að systurson Stemans sæki um Gullbringusýslu. - --

Þú veizt, að krónprinsinn er orðinn bókmenntafélagsins protector og præses í vísindafélaginu etc. Kóngur hefir skeinkt bókmf. 200 rd fyrir 100, sem sá sálugi gaf. Um allt þetta leyfi eg þér að gera þær reflectiónir sem þér sýnist, eg hefi mínar fyrir mig.

Meðal annara orða: Sra H. Thorberg, er eg þekkti sem dreng, skrifar mér nú til og biður mig að sækja um gratiale fyrir sig. Þú veizt nú hvernig það gengur að sækja um slíkt nú. En mikið vildi eg hjálpa aumingjanurn, ef þess Væri kostur. Sýndu nú þinn dugnað og styrk þú mig, þó maðurinn sé geistlegur. Eg legg með bréf til þessa prestsgarms, sem kemst einhverntíma, svo hann viti að eg geri tilraun, hvernig sem hún tekst. - Eg man nú ekki meir að minnast á og enda með venjulegum kveðjum, samt þeirri meðkenningu, að eg er ætíð

þinn

Á. Helgason.


