

Bessastöðum, 5. ágúst 1839.

Hjartkæri bróðir!

TAKTU á móti mínu innilegasta þakklæti fyrir ástríkasta bréf með vorskipinu. Betaling fyrir svo gott og rækilegt ávarp getur þú ekki fengið hjá mér, sem nærri má geta.

Húsnæðið hefur [þú] fengið, þó með ókjörum sé. Er það þó skárra en vera húsvilltur. Annars sýnist mér þú hafa klofið þetta furðanlega. - Það vildi eg væri kominn í eitthvert hornið hjá þér, ef eg flæmist héðan lifandi einhverntíma.

Ekkert er að frétta. Nafnkenndir lifa nema sr. Þ[0rsteinn] Helgason í Reykholti. Hann reið út í ófært vatnsfall í vetur og varð það hans bani. Flestum sýnist það færi vel, úr því sem komið var. Rugl hans var alltaf að ágerast. - Enn er höndlun bág hjá oss. Ein tunna rúg 8 rd. i silfri, skippund af saltfiski hjá fasta kaupmönnum 12 rd. i silfri, kramvara með bezta verði hjá lausakaupmönnum. Styður það þó lítið velgengni vora7 þó mikið sé af henni keypt. Hér var á þessu nesi mesta mok í vetur, gekk fiskur inn á skipalegu í Hafnarfirði. Líka var undir Vogastapa mikill fiskur, en á flestum öðrum stöðum lítið um fisk, og fiskleysi fyrir austan og vestan. Kemur fólk á þeim stöðum til að eiga bágt.

Samkoman er nú á enda og hver kominn í sitt horn aftur. Ekki er mikið kunnugt af því, sem þeir hafa aðhafzt þar. Það var helzt skólasökin, sem almenningur vissi að kom til tals. Gekk þetta eins og í fyrra, að menn urðu ekki samhljóða, því biskup og báðir amtmennirnír, stiftprófastur og Blöndal og Iónsen á Melum voru harðir og óhifanlegir móti flutningnum og þar við stóð. Stiftamtmaður vor, Sveinbj örnsen, Gunnlögsen okkar (nú landfógeti) og þinn virktavin, kammerráð Melsteð, stóðu eins fast á að hann væri fluttur til höfuðstaðarins. Skrifa svo hverjir fyrir sinn flokk, st[iftamtmaður] fyrir þá, sem eru á hans máli, amtm. á Stapa fyrir sína fylgjara. Meira veit maður ekki. Amtm. okkar, Thorarensen, hafði skrifað dálítið um þetta efni, en það þótti heldur hiturt, og hæj armönnum þótti hniss að því á sínum stöðum. Sagt var, að kammerráðið Melsteð hafi verið á báðum áttum í fyrstu. En þegar hann sannfærðist um, hvað gott mætti af þessu leiða, varð hann á st[iftamtmanns] máli. Hér eru annars fleiri föðurlandsvinir og merkismenn á þessari meiningu, svo sem sr. Helgi dómkirkjuprestur og sr. Tómas, sem er að laga og endurskapa allt, sem hann getur. Ég hef ekki vit á þessu, en ekki get eg neitað því, að mig langar til að skólinn komist í höfuðstaðinn margra orsaka vegna. Mikið hefur maður minn tapað við skólahaldið þessi ár, til vissu 2-3 þúsund dali. Að fá viðunanlegri kjör er ekki að hugsa. Fólkið skilur ei annað en hann græði alltaf mikið, þó menn þreifi á, að margir komist í skuldir, einstakir spili á endann. Þeir eiga von á soddan blessun hér hjá oss, að fjögur þúsund fæðist á 5 bygghrauðum og tveimur fiskum. Ekki máttu taka þetta svo, að eg sé að berja mér, því það er ekki meiningin. Því við eigum í jörðum töluvert, hér um 2 hundruð hundraða, sumar vænar, sumar lítilfjörlegar, ein í sjónum, kot hér á nesi. Engey er bezt. Er henni að fara fram með æðarvarp. Væri eg á uppréttum fótum þegar héðan flæmist, vildi eg helzt fara þangað, en nú er útséð um, að eg dannast ekki meira en komið er, því mér fer heldur aftur. Og þó eg nálgist höfuðstaðinn, getur skeð að það hjálpi lítið upp á mínar forföllnu sakir. Sami hlutur hefur á stundum ólíka verkun á fólk og fleira. - Ekki þarftu að vera hræddur um, að Rauður verði manni mínum að handbendi. -Grósseri vor Knudsen hefur nú fengið hann. Kemur hann bráðum til Khafnar. Verður þá líklega farið að þeysa honum um allt Sjáland. - Þú villist á því, góði bróðir, það er víst, að eg hef ekki þann arna á þér eða þínum, að vilji meina Gr[ími] að koma í þitt hús, eða getur þú ráðið það af breytni minni að undanförnu? Litir þú rétt á, get eg ei annað skilið en að þín eftirgrennslan í þessu efni réttlæti mig til hlítar. Því neita eg ekki, eg óskaði að Gr. væri stöðugur við sína iðn og gjörði sínar sakir skár en hann hefur gjört. En vel getur skeð, að þó að hann hefði setið kyrr í fyrra og hvergi farið til þín yfir á F jón, að hans leti og hirðuleysi hefði orðið honum að fótakefli. Þú mátt þó líklega trúa mér er það alvara, eg er hvergi eins óhrædd um Gr. eins og í þínu húsi. Mér datt versta í hug, þegar hann er soddan slóði sem hann er, að þú hefðir gaman af að sjá hann svo sjaldan þar, en þú ert eitthvað umbreyttur held eg. Eg er á þínu máli, ekki líkar mér það, að Gr. velur sér þennan veg. Skólakennaraembætti held eg sé leiðinlegt og oft óþægilegt. Það vona eg líka sé satt, að þeir séu oft sem dauðir 10 árum áður en þeir hætta að draga andann. En eg er viss um, að Gr. lætur sig ei leiða, allt svo verður það að fara sem auðnast. Það er líkast mér sé ekki ætlað að hafa gleði af honum. Þeir sem ekki vilja hjálpa sjálfum sér, þeim getur enginn hjálpað. Mikla peninga brúkar hann, á tvöfalt meir en sumir aðrir. Það er oft merki þess, að menn eru ekki fastir heima. Eyði hann eins miklu þetta ár, ætlar faðir hans að kalla hann heim. Eg stend inni fyrir, að þeirri ráðstafan breytir hann ekki. - Þú segir þín börn séu því verr heima, mín á hurt. Ef eg hefði verið eins vandlát fyrir mín og þú fyrir þín, væru mín kyrr ennþá. En þetta er þér ekki láandi, mér ekki heldur, þó eg léti svona vera. Ég vissi ekki, hvort betur færi þá seinna. Þetta á ekki svo að skilja, að mér þyki dætur mínar illa gefnar. Eg má ekki ætla mikið upp á lukkuna, hún er mér sjaldan fylgisöm.- Heyrðu, eg er að vona að eg sjái elztu dóttur þína einhverntíma. Þá vildi eg gæti munað þína góðvild við Grím. - Með þessum seðli fylgja sokkar þrennir, sem eg bið þig virða vel. Berðu konu þinni og börnum ástar heilsan mina. Lifðu, hj artkæri bróðir, svo vel sem bezt fær um mælt þín af hjarta elskandi systir

I. J.


