

2. nóv. 1839

- - - Finnur litli er frískur og hress og síglaður, allra bezti drengur, dálítið smáskrítinn, lærður vel, að mér þykir, í historíunni, tæpari í grammatika lat. - þó honum verði það ekki að meini í stíl, sem þó er sem von er viðvaningslegur. Bækur eru komnar nógar, en lítið farið af þeim að brúka. Það heitir svo við séum seztir að, eins og bændurnir segja.-

Frú Gröndal dó seint í september. Ferð Finns litla að Eyvindarstöðum var að minni tilstuðlan við það tækifæri, því eg bað hann að mæta þín vegna; hann er ekki mikið fyrir að fara að heiman. Þó kemur hann stundum að Bessastöðum, og er honum þar vel tekið. jóni lítla og honum kemur mikið vel saman og það er auðséð, að það er einlægni, og Finnur er strax búinn að gera Jón iðnari en hann var. En ekki geta þeir samt fylgzt nema í þyzku og grammatik latínsku. ~ Þann 4.  m. á að spila Gert Vestfalen hjá stiftamtmanni. Hann er sjálfur Pernille. Við hjónin höfum fengið invitatíon í þá dýrð og hlakka eg ekki lítið til, ef veðrið leyfir að sjá þetta. Stiftamtm. hefir orðið að láta búa sér til kvenföt, því þó Trine systir H. apotekara sé hávaxin, svo eru hennar föt of stutt. - --


