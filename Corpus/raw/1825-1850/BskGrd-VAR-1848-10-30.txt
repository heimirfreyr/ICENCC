

30. okt. Nú, ekki kemur pósturinn, en frétt er, að hann fari ekki héðan fyrri en 2. nóv. Mér gefst því tækifæri til að prjóna þeirri fregn hér neðan við, að nú á, auk Rvpóstsins, sem assessor Jónassen einn gefur út, annað tímarit, sem nú er búið að skíra Þjóðólf. Þú getur nærri, hvort blaðið muni ei verða dálítið þjóðlegt. Ábyrgðarmaður ætlar að verða sra Sveinbjörn kapellán á Kálfatjörn, systursonur Egilsens. Vill hann nú ekki lengur fást við prestskap og ætlar að vekja landið til fulls. Mælt er á meðan alþingið verður haldið í Rvík í sumar, ætli hann að halda þing á Þingvöllum með því liði, sem hann getur þangað að sér dregið; bara þingunum svo ekki slái saman og verði bardagi út úr öllu saman. En það er þó alltíð sögulegt, svo enginn getur kallað þessháttar lif stagnation, er þykir nokkuð vesællegt ámæli fyrir ungu mennina; stagnare, vegetere er rétt mátulegt fyrir karla og kerlingar. - Adieu.

Þinn

Ã. Helgason.


