

18. júní 1848

Eg er nú að telja svo til, að þú munir vera hér um bil lentur á þínum Stapa, og í voninni Við góða heilsu, að því einu undanteknu, sem ekki verður viðgjört; og það er nú svo flest af því, sem mest amar að manninum. Eg þakka þér fyrir tilskrifin frá Khöfn, einkum það fyrra, sem færði mér fregnina um þau stórkostlegu tíðindi, sem nú gerast ytra, hver sem endirinn verður, sem ennnú ekki sézt. - Skip eru smátt og smátt að bætast við hér hjá oss; það seinasta, sem kom frá Höfn var Þorsteinn kaupmaður, og með honum kom Ivarsen og sonur biskupsins, sem heimsótti mig í gær og var bæði fréttafróður og hafði líka liðugan talanda, hvað sem fides historica líður; það er gott fyrir eyrun samt; eyrun eins og augun verða eitthvað að hafa. - -- Héðan er ekkert tíðinda. Gróðurleysi tala margir um. Kalt þykir mér, og frískur er eg ekki núna, því hér gengur mikið kvef. Allir eru hér samt á fótum og mamma ekki lakari af kvefinu en sjö vetra gömul stelpa, sem er að spretta hér upp; því allir unglingar hjá mér vaxa villt, en þeir fá þá líka vöxt þar eftir! Það merkilegasta pólitíska er það hér syðra, að þegar fréttist til Reykjavíkur í vor, að Danmörk ætti að fá constitution reis einn alþingismaður upp og vildi halda fund um Íslands constitution, skrifaði nafnlaust circulaire til nefndarmanna hér í nánd; en stiftamtm. náði bréfunum, svo ekki varð af fundinum. - Þegar fréttist lát kóngsins, bauð stiftamtm. sorgarbúning, og allir fundu skyldu sína að hlýða, eg meina í höfuðstaðnum og omegn. Biskup sendi eirculaire, að allir prestar skyldu minnast þess óbætanlega skaða, sem ríkið hefði fengið í fráfalli þessa manns, og vísaði á texta dönsku prestanna viðvíkjandi þessu atriði Jer. 3, 15. (það var nú bezt fyrir þá sem höfðu dönsku biblíuna, eða þá seinustu útgáfu þeirrar íslenzku; en Rvpósturinn gerði það enn betur, því hann vísaði á Jer 15, 15. í staðinn fyrir _]er. 3, 10. eftir Veysenh. biblíu). Nú, circul. er ekki afturkallað, en sorgarbúning má nú enginn bera fyrir Kr. 8., því stíftamtm. bannar, og þú veizt, að honum verður að hlýða, þó hann bjóði annað í dag og annað á morgun. Semper revereri Dominum priorern etc. Nú, herrann gefur mér heilsu til að hlæja að ýmislegu, og er það líkt öðrum hans viðgjörðum við mig.- Þessi seðill veit eg ekki hvort til þín getur komizt fyrri en með syni þínum Steingrími, sem líklega vitjar föðurhúsanna seinast í þessum mánuði. - Ávaeningssögu hefi eg fengið um pennastríð milli Jóns okkar Sigurðssonar og Sveinbjörnsens, er mér þykir interessant. Þessháttar stríð hindrar þá haturslegu stagnation og er líklegast hættulítið.

Já, þarna hætti eg í þetta sinn; máske eg prjóni neðan við seinna, því ekki fer þessi miði frá mér í dag né á morgun.


