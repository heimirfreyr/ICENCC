

1.7. marz. Póstskipið lagði út þann 6. Hekla hefir hert á sér í þessum mánuði og við jarðskjálfta hefir orðið vart eystra, þó ei séu mikil brögð, helzt í nánd við gamla Geysi, er sagður er köflum saman verði aldeilis þurr mót sínu eðli og að öðru leyti hafi lítið um sig.

Eg hefi ekki meira gjört viðvíkjandi vist sona þinna í Reykjavík næstkomandi vetur heldur en lagt niður við frú Finsen að hafa til reiðu, yrði þess óskað, pláss fyrir tvo auk Jóns litla frá mér, og því er lofað; satt að segja mun nafni minn hafa verið búinn að leggja það undir við frændur sína, sem er þeim mikið samrýndur. Eg vorkenndi Árna litla í vetur þegar hannhrapaði og vissi ekki sjálfur hvernig það gekk til, því mér heyrðist hann standa sig vel. Bótin er, að hann stígur bráðum upp aftur, og hvað sem því líður, þá er hann vel að sér eins og hann er og sérlega iðinn og fer hartnær aldrei frá bókinni. - --


