

Bessastöðum, 15. maí 1826.

Hjartkæri bezti bróðir!

HAFÐU mitt innilegasta þakklæti fyrir bréfið með póstinum. Illa bítur á mig að heyra, hvað lasinn þú ert, og eru þetta ætíð þær verstu fréttir, sem eg get fengið. Af oss hér er það að segja, að mágur þinn er nú orðinn sæmilega hress, en hvað augun snertir, verður hann aldrei samur. En nærri má geta, hvaða kvalir hann hefur liðið, því höfuðbeinið hefur brotnað, svo að stór lág sýnist milli augabrúnanna, það er að segja ytra beinið. Líka sýnist nefið nokkuð við bogið, þó er þetta ekki mjög mikið. Lukkuleg var eg, að hann ekki fékk þetta hræðilega högg á hnakkann. Þó hann hefði lifað, hefði þetta þó líklega haft slæma verkan á heilann.

Eg er hvað heilsu snertir í betra lagi og börnin eru öll frísk. Vorið hefur verið það harðasta, sem eg man, sj ógæftir verstu, en fiskur þó ætíð fyrir. Mikill fellir á sauðfé í Borgarfjarðarsýslu, líka á Kjalarnesi og Mosfellssveít. Þar eru sumir sagðir sauðlausir. Mágur þinn hefur ráðið til þín fyrir skrifara Kristján Kristjánsson frá Illugastöðum. Þetta ætla eg muni vera ráðsettur og vænn piltur, og sagt er mér, að hann hafi ekki síglingaþanka fyrir það fyrsta. Líklega kemur hann norður, þegar upp er sagt skólanum, og talar þú þá við hann nákvæmlegar hér um. Þó að Páll, bróðir Öefjords heitins, sé bezti Skrifari, þorum við ekki að ráða hann til þín, því hann hefur þann galla að vera lausmáll í meira lagi. Ekki treystist Ólafur Hjaltstað til að vera Skrifari. Hann þolir ekki að vera kyrr lengi í einu og þolir heldur ekki mikla hreyfingu. Hann er annars kvalinn af heimakomu og brjóstveikur er hann líka og yfir höfuð að tala er hann mesti aumingi til heilsu.

Nú fer Þórarinn héðan norður, og held eg dável fallið að hann gangi, því hann hefur öll bein til þess. Til hlutar hefur hann fengið tvö hundruð stór og 18 þorska, þar af stórt hundrað og 10 netafiska. Þar enginn pris er enn settur á fiski, getur mágur [þinn] ekki í þetta sinn sent þér hetaling fyrir fiskinn, en með næsta pósti lofar hann að senda þér reikning og betalíng fyrir fiskinn og lýsið. Í þetta skipti skrifar mágur þinn ekki, augu hans eru ennþá harla veik.

Norðmaðurinn, sem hér hefur verið í vetur, segist í sumar munu heimsækja ykkur fyrir norðan. Keyser þessi held eg sé ágætur maður. Mér finnst hann ekki aldeilis frí við að vera feilinn, en þetta hverfur þá náttúrlega strax sem hann er tekinn tali. - Eg fagna með þér, að þú ert laus Við búskapinn. Stæði svo á fyrir mér, held eg gæti ekki sofnað fyrir gleði. Dauðans harðindi held eg hér syðra verði manna á milli, og er þetta vanaleg verkan fjárfellis. Þó hef eg enga hræðslu um, að eg muni eiga bágt, því guð hefur gefið mér nóg. En kvíðvænlegt er að sjá horaðar manneskjur, en mörgum er ekki hægt að hjálpa. -Gjörðu hvað þér sýnist við Valgerði. Mér þykir hún mega sigla, og svei hennar minning. Það bezta þætti mér hún reisti frá Norðurlandinu, svo eg væri viss um að sjá hana aldrei meir. .Þó kæri eg mig lítið um það, þó eg sjái hana, mér hefur hoðizt lrrattara. - Mágur þinn biður innilega að heilsa. Guð annist þig og þína og gjöri þitt mótlæti bærilegt. Eg er alla tíma þín af hjarta elskandi systir

Ingíb. Jónsdóttir.

Létir þú, góði bróðir, selja smjör þar fyrir norðan, biður mágur þinn þig svo vel gjöra .og láta einhvern bjóða sín vegna upp á hundrað til hálft annað hundrað fj órðunga smjörs. Hann segist vilja gefa frá níu til tólf skildinga fyrir pundið og betala hér til Iandfógeta, en ekki hjálpar að þetta sé nema gott smjör. Hann óskar að' fá vissu hér um með síðustu lestum, því mögulegt er að hann sendi norður til smjörkaupa eftir lestir, ef hann vissi að" þetta brygðist. Og gæti þetta smjör ekki nú fengizt, vildi hann Víst kaupa það síðar, ef selt yrði við auktion, því hér lítur ei vel út með þess háttar.


