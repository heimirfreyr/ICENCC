

12. des. 1839

_ - ~ Héðan er ekkert að frétta nema gott árferði, allt friðsamlegt allsstaðar og eins í landsyfirréttinum. Finni líður bærilega, nema hvað nú sem stendur hefir hann fleiður eða kulda-i poll á einhverri tánni, sem lætur sjá á gangi hans, en eg held batni bráðum aftur. Hann kærir sig ekki um þetta. Við erum komnir fram í aðra bók í Officiis, eg veit ei betur en hann skilji það sem við lesum í þessari speki, að minnsta kosti viðlíka og eg. Aftarlega í Rómverjasögu er hann í histor. Þýzku læt eg hann annanhvern dag snúa á dönsku og dönskunni svo aftur á latínu. Þetta eru nú vor studía hingað til. Hann er mikið iðinn og fastur við bók, eg hefði nærri því sagt of fastur. - --

Það merkilegasta, sem við hefir borið syðra síðan gamli jörundur giftist, er máske það, að comedia var spiluð í Reykjavík hjá stiftamtmanni í anledning af frúarinnar afmælisdegi. Það var Gert Vestfalen og Misforstaaelse ovenpaa misforstaaelse. Í því fyrra stykki ageraði stiftamtm. Pernille, Schythe Gert og Steenstrup móður hans. Það var gaman að horfa á þetta, eins og þú getur nærri. Mér kemur til hugar að reyna hvað þú manst vel tíðindi, sem gerðust þá við vorum í skóla. Eg á Comediu, Hrólf að norðan, sem við vorum með að spila í fyrsta sinn, og man eg allar persónurnar nema jón á Heiðabæ, sem ætlaði að stefna Auðunni fyrir það hann bar uppá hann sauðarstuld. Einar Þorsteinsson var Hrólfur, jón Þorsteinsson Gissur, Jón Steingrímsson Auðunn, Þórður Halldórsson Margrét, eg Sigríður, þú Una, (mig minnir) Eyjólfur Guðmundsson Andrés, og Vigfús Erlendsson Eiríkur á Aumalæk. En eg man ekkert til jóns á Heiðabæ, máske Einar Guðbrandsson? Þetta er annars uppbyggilegt bréfsefni. - Það sem þú skrifar um forlagsrétt kvæða síra jóns, þá stendur svona á því: Síra Eyjólfur Gíslason hefir yfirlátið mér hann, eg aftur sleppt honum við sira Þorgeir með því skilyrði, að síra Eyjólfur fengi lO ex. af upplaginu og eins mikið í peningum og 30 exempl. kostuðu. En eg fyrir það safn, sem eg lét af hendi til síra Þorsteins, 1 innb. exempl. Um þá sök veit eg ekki meira. Nú ætla eg ekki að hafa þennan pistil lengri. Það er nóg af svo góðu. Og vertu sæll.

Þinn

Á. Helgason.


