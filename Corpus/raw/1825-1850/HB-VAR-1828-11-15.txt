

Bessastöðum, 15. nóv. 1828.

Ástkæri góði bróðir!

ÞAÐ gladdi mig meir en frá megi segja ennþá að sjá bréf frá þinni elskuðu hendi. Taktu móti minu innilega þakklæti fyrir það, eins og allt annað gott. Mikið þungt er að frétta, að heilsa þín ekki getur batnað. Séu kyrrsetur mesta orsökin, mundi þá ekki ráð að þú í það minnsta um sumartímann tækir þér pilt til að létta dálítið undir með skriftirnar, svo þú mættir vera lausari við og ferðast nokkuð í kring. Heilsan er mikið gersemi, það hef eg bezt séð síðan mín misstist. Mér líður 'prýðilega að öllu öðru en því, að gigt og tannpína ætla að gjöra út af við mig ímillum. Ekki eru börn mín heldur rétt frísk sem stendur, og yfir höfuð er hér nú kvillasarnt. Þessa umgangsveiki hef eg fengið, en er nú aftur betri. Ennþá er  altsted hjá okkur að kenna börnunum. Grímur er nú byrjaður með latínu, og þó seigt og fast gangi, er þó haldið að drengurinn hafi r rétt góðar gáfur. Hann er ofboð fjörugur, og eg held maður megi segja, að hann sé efnilegur. Hjaltsted er að gjöra sér ómak. fyrir að gjöra úr honum góðan skrifara. Stína og Gunna eiga í vetur að lesa dönsku og dálítið í landaskipunarfræði og ágrip af biblíusögum samt harnalærdóminn og svo að æfa sig dálítið í að skrifa og reikna. Gunna mín hefur að eg held fljótar gáfur, en Stína farsælar og stöðugar. - Gott er að frétta að svo heppilega hefur tekizt með húsið þitt. Guð gæfi þér entist heilsa [og] líf til að njóta þess, sem þú hefur haft svo mikið fyrir að fá sett í stand. Mikið líklegt er, að einhverjum hér á landi þætti gott að fá þetta hús. En eg óska helzt, að þú nytir, og ekki held [eg] að neinn sé skyldugur að elska náungann meir en sjálfan sig. Veðráttan er sú bezta og fiskirí og gæftir fylgist nú að. Þorvarður Stephensen er dauður og sr. Björn í Hítardal. Erlendis er gamli Petræus dáinn. Honum var mál að hátta. Þú hefur víst heyrt, að mágur þinn yfirlét heimajðrðina Hjálmholt sýslum. Sveinbjörnsen, eftir bón hans, en sat uppi með útjarðirnar. Gjörðu svo vel að heilsa konu þinni og börnum ástsamlega frá mér. Drottinn annist þig alla æfi, gefi þér heilbrigði og ánægt sinni. Þín af hiarta elskandi systir

I. J.

Maður minn biður innilega að heilsa, hann getur ekki skrifað þetta sinn.


