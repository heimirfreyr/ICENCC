

9. maí 1845

Ekki veit eg hvort þessi seðill kemur til þín áður en skólapiltar fara vestur, en heyrt hefi eg, að vígja eigi þrjá guðsmenn á trinit. sunnudag, og einn af þeim er Magnús frændi Hákonarson, sem fengið hefir Miklaholtið, svo ekki er örvænt að þessi seðill komist nokkru fyrri áleiðis. Eg condolera þér annars, að sra G., þinn sauðamaður, gat ekki orðið voti compos., og enn síður þinn Skrifari; já, Skrifari sjálfs biskupsins varð að bíða vatnsins hræringar í þetta sinn og það allt af réttvisi stiftamtsins, sem sá nú að M. hafði tvívegis orðið hart úti áður, og satt var það. Svona eru þeir réttvísu, þeir segja: fiat justitial Mér líkar það samt ekki að svona fór, hafi biskupinn ætlazt til annars, sem eg ekki veit. En hafi það svo verið, þá er auðséð af því, hvað mikið hans orð gilda þegar til þeirra verslegu kemur. - Nú, skipin eru komin, ekki samt frá Khöfn, því is var í Sundinu 6. apríl, heldur frá Jyllandi. Þau lögð út 6. apríl. Þau vita engar fréttir nema þær almennilegu, að kóngurinn lifi; samt var sagt uppi í Mosfellssveit, að drottningin vaeri sáluð, til mikillar gleði fyrir hirðina, sem ekki er svo kirkjukær, en til sorgar fyrir geistlega í Danmörku, og kæri eg mig ekki um það, sem þú getur nærri, þegar spámaðurinn B. amtm. Thorarensen hefir gefið mér þann vitnisburð, að ekkert geistlegt sé í mér, og þó menn verði kirkjukærir í Danmörku, svo er ekki sagt fyrir það, að þeir verði kirkjukærir í minni sókn. ~ Nú, við erum búnir að fá siglingu, en ekki frá Khöfn, þess vegna eru engar fréttir komnar nema þær almennustu, og þetta í viðbót, að Bardenfleth skal hafa verið mikið veikur í vetur; kannske hann komi þá ekki á þingið mikla. Hitt er verra, að Melsteð, þitt uppáhald, er veikur líka, menn kalla hans sjúkdóm vandbrok. Mikill skaði ef menn misstu af þinginu mikla svo sléttorðan mann. En kannske hann sé ekki eins sléttorður á íslenzku eins og á dönsku; að minnsta kosti er sagt, að nú sé verið að prenta rit í Reykjavík móti þeim fjórum þáttum, sem ungi Melsteð hefir útlagt á íslenzku, en faðirinn skrifaði á dönsku og sendi með póstskipi til prentunar ytra. Pro labore ætlaðist gamli Melsteð til, að sonur sinn gaeti fengið Hrunann, en háyfirvöldunum þótti réttara að veita  Briem þetta brauð. Kannske þau hafi ekki viljað missa unga Melsteð frá skólaembætti, er hann hefir sótt um, með attesti tveggja doktora á Álftanesi, fyrir hans framgöngu í andlegri og vísindalegri uppfræðingu hér, en þótt lítið beri á henni; en hann er samt forfatter, eða réttar sagt fortolker. Mér þykir samt nokkuð að því verki, þvi interpres segir, að Lútherstrú og biskupatrú viðgangist í Englandi, sem höfundi þeirrar bókar, sem útlögð var, hefir víst aldrei komið til hugar að segja; og víst er, að hann sagði það aldrei, því eg hefi orginalen; en N. N. er nógu góður samt til að kenna oss, fyrst faðirinn er uppáhald B. - og hana nú!

Árna syni þínum hefi eg boðið til mín þegar skóla sé uppsagt, hvað hann gjörir veit eg ekki, en hann sýndist taka því vel. - Já, margt gæti eg nú skrifað ef eg nennti því; alltjend ber eitthvað nýtt við, þó ekkert sé nýtt undir sólinni. Eg kalla það nýtt, að eg í vetur hefi fengið circa 80 forlíkanir. Flestar voru fyrir skuldir. Tveir kaupmenn í Reykjavík stefndu, annar 30, hinn 46. Meðal þessara var einn skólapiltur, og það varð tilefni til þess, að allur skólinn reis upp in corpore og óskaði af mér contrastefnu til forlíkunar, en eg viðraði það fram af mér. Júristi, sem einu sinni var mitt sóknarbarn, hafði áður uppá annan hátt farið þess sama á leit, og brúkaði eg sömu aðferð, en útaf þessu hefir orsakazt, að skólapiltar hafa skrifað til, fyrst ertandi pistil, síðan lofsálm og seinast eitthvað, sem mætti heita pandectæ (heldur þú nú eg sé laga júristi) 0: útleggingu yfir pistilinn. En kannske eg þurfi ekki að skrifa um þetta, aðrir verði til. Mest gaman þykir mér, að allur skólinn í einu lagi hefir tekið upp þykkjuna fyrir félaga, sem nú fær ei lengur að borða með hinum, og lektor er leyft að borga hans skuld; en þó má lektor ekki vita af þeirra bralli og það einmitt í þessari sök, með öðrum orðum, lektor er mátulegur í þröskuldana. Mér

dettur í hug eftir Cicero: Misera est senectus qvæ se ipsa non defendit.

Þinn

Ã. Helgason.


