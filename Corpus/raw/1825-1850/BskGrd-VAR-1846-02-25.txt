

Laugarnesi, 25. febrúar 1846

- - - Eg er nú armæddur út af því, að póstarnir koma ekki, svo eg geti vitað hvað lengi eg þarf að sitja hér í þessari ferðinni. Mikið hefir mér heppnazt vel veður í vetur, þegar eg hefi verið á ferðinni, enda er mér þörf á því, að mér finnst, eigi allt að tolla saman. Veðrátta hefir líka verið ágæt síðan jól liðu. Afli hefir gefizt mikill á þorranum, helzt á Akranesi og í Höfnunum. jagt fór út í hákallaveiðar mitt í þessum mánuði og er komin aftur með 60 hákalla, svo hér er nokkuð matarlegt. Tvær veizlur er búið að halda til heiðurs biskupinum, aðra héldu borgarar í Rvík, hina justitiarius. Í þá fyrri mátti enginn alþingismaður koma, og ekki embættismenn nema stiftamtmaður og landfysikus; í þá seinni enginn af þeim, sem boðnir voru í hina. ~ Nú man eg ekki við að bæta neinu, sem bæti upp það sem nú er komið.


