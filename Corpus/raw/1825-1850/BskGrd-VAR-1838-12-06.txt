

6. des. 1838

- - - Hér er tíðindalítið eins og vant er. Veðrátta er alltaf góð og afli mikill þegar gefur á Svið, en það er sjaldan. justitiarius varð ekkjumaður, þann ll. næstl. rn. minnir mig. Þeirrar sálugu frúar hlutfall varð að leggjast í Rvíkur nýja kirkjugarð fyrst allra, og var hann um leið vígður mikið hátíðlega. Þar var viðstaddur mesti grúi fólks. Mælt er frúin sál. hafi óskað greftrunar í Viðey, hvar Þorvarður sonur hennar var jarðaður, en sé það satt, svo hafa einhver atvik aftrað viðkomendum frá að gegna þeirri bón, sem þeirri framliðnu gat og verið hið sama.

Hvaða gang skólasökin hefir ytra veit eg ei, stiftarntrn. uppörvaður af þeim, sem vilja gera Reykjavík að París, gerir allt sitt til hann verði fluttur, og segir ekki eigi að horfa í kostnað þegar gagnlegan hlut eigi að gera, og eg segi: Den gang sparede man ikke penge, kan være fordi man havde ingen. Stúdentar hafa skrifað, að Rentukammerið muni ei horfa í kostnaðinn. Annars hefir það háloflega gert enn nú gustuk á prestum hér með því að skenkja til hjálpar þeim aumustu 1000 rd, sem biskup útbytir eftir velþóknan. - - - Sra Páll skáldi var hér nýlega á ferð og var yfirheyrður i Rvík. Nú geri eg þá ráð fyrir, að eitthvað verði farið að gera við sra Jóhann, og kalla eg það slæmar fréttir, geti menn ekki hreinsað kristnina með þvi að dæma hann frá; en þegar Breiðfjörð fékk svo ótrúlega vægan dóm og má behalda öllu, sem hann hafði fengið, svo er líklegt að presturinn verði ekki mjög sekur (menn segja svo að prestum haldist margt uppi). Mér sýnist samt, að sá sem flanar til pro officio að gera það, sem svo mikið segist á eftir lögunum, geti ei verið sá maður, sem trúa megi fyrir embætti. En þegar dómstólarnir finna það ekki saknæmt, svo er ekki gjörlegt fyrir aðra að tala um það. Annars er mikið talað hér um þann dóm, sem Breiðfjörð fékk, og margir spá sú sök sé ekki nema aðeins byrjuð enn. Nokkrir halda hún komi heim i hérað aftur frá hæstarétti, og  gæti skeð að Breiðfjörð væri sloppinn frá öllum réttum um það hún kæmi aftur í hæstarétt. - --

þinn

Á. Helgason.


