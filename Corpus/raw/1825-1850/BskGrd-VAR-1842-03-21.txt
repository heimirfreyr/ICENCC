

Görðum, 21. marz 1842

Eg hefi verið lengur en venjulega að kveða mér byggð að skrifa þér til, en sé að það getur nú ekki öllu lengur dregizt, og kemur það af því, að eg er ekki svo ánægður með það, sem eg verð að skrifa, og er það þó svo á sig komið, að eg má þakka drottni, að það er ekki verra en það er. Því fyrir skömmu síðan hafði eg vökunætur útaf veikleika Finns litla, af því mér syndist hann svo ískyggilegur. Hann var eins og þokuveður á sjó, enginn veit hvaðan hvessir eða hvað mikið. Hann lagðist algjörlega 17. janúar. Lasinn hafði hann verið nokkra daga áður, en duldi það svo lengi sem hann gat. Þá var nú gripið til þess venjulega húsmeðals, að láta hann laxera, en nú versnaði; og ætlar þú ekki, að mér hafi litizt illa á blikuna, þegar hann daginn eftir er svo magnlaus, að hann gat ekki meðan búið var um hann komizt úr rúminu nema hann væri borinn. Eg skrifaði landfysikus og sagði honum frá veikleikanum eins og eg hafði bezt vit á og spurði, hvort ekki mundi eiga bezt við uppsala, og hann sagði  Það er reynt, og veikin er sú sama, liklega af þeirri orsök, að laxeringin var gengin á undan, og þessi uppsala gagnaði ekki sem skyldi, því hún verkaði mest niður. Nú er landfysikus beðinn að koma, og hann kemur strax, í því veðri, að það fyrsta sem hann segir við mig þegar hann kemur: Mikið andskotans veður hafið þið hér á Álftanesi, - og eg get í bráð ekki fundið betra svar en segja, að hann megi ekki ætlast til annarar eins blíðu veðursins eins og sé í höfuðstaðnum. Hann skoðar Finn og við spyrjum hann, hvað að honum gangi, og fæ ekki annað svar en að það sé simþel feber; eg spyr um allar þær febrer, sem eg Vissi að nefna, en fæ engan úrskurð, og yfir höfuð gerir hann lítið úr veikleikanum (eg frétti rétt á eftir, að hann hefði gert meira úr í Reykjavík) ordinerar miXture etc. Nú koma að Finni blóðnasir, svimi, diahree, svefnleysi; við Öllu þessu ordinerar hann eitthvað (við því fyrst nefnda vissum við ráð, sem er reynt að vera hið áreiðanlegasta og sem hjálpaði í hvortveggja sinni, sem á þurfti að halda). Svefnleysið var svo mikið, að í fullar 3 vikur vissi ei Finnur til, að hann hefði sofnað, þó okkur sýndist það, enda þó hann brúkaði svefndropa. Nú, mitt í þessu kemur náttúran og hjálpar, og nú vita allir, hver veiki þetta er, því hann fer að fá slim uppgang 3-4 tíma í röð, og nær slíminu úr hálsinum með köldu vatni, sem hann drekkur ákaft, svo nú er þessi veiki slimfeber. Landfysikus kemur aftur og í þriðja sinn, var þá samt að vitja sjúkra hér í kring og sendi eg til hans að fá hann hingað um leið. Smásaman fór allt að vægja, en þó mikið seint og hægt. Eftir 5 vikna legu komst hann fyrst ofan, en með svo veikum mætti, að hann vafraði eins og barn og var stutta stund á ferli. Í veikleikanum mátti hann lengi ekki sjá birtu, varla heyra tala, svo var viðkvæmnin mikil. Þjáningin sýndist lítil, vitið óbrjálað, karakterinn fastur og gerðarlegur, enginn kvíði, enginn hræðsla og engin kvörtun. Nú, guði sé lof, þetta er afstaðið, en eldir samt eftir af veikinni, að það eina brúkanlega auga er svo veikt, að eg hef útvegað honum gleraugu til að hvíla með› augað. Þó held eg það sé að styrkjast, og verð eg að aftra hans lestri, því ekki lætur Finnur sig. Svona er nú þessi saga og er hún ekki góð, þó verri gæti verið

Nú er þá að minnast á hans dimission; þetta hefir nú, eins og þú getur nærri, gert töluverða hindrun, allt fyrir það er eg nokkurnveginn óhræddur, að hann getur fengið meðal karakter, og ekki nokkurnveginn, heldur viss. Það er helzt religion og mathematik, sem hann er tæpur í; en það getur, helzt það seinna, bætzt á stuttum tíma. Nú ætla eg að bíða svars frá þér, en við dútlum þetta sem við getum ad interim, þó svo, að augans varðveizlu látum við ganga á undan.

Nú er þessu næst að minnast á skrifarann. Eg mátti vera grobbinn í haust og þú vongóður í vetur um að fá góðan skrifara, en það er nú svo samt, að enginn fæst. Eg ætlaði að veiða upp úr það feita og einhæfa niður á Brynjúlf Snorrason frá Eydölum, og hann var fenginn strax fyrir jól, en þó með því skilyrði, ef hann ekki gæti siglt. En þegar pósturinn kom að austan, fékk hann von um fararefni til siglingar, og svo var hann frá. Þá var bæði of seint orðið að fá aðra, og svo var tilviljun með, sem gerði óárennilegt að fala aðra, er þó ekki voru ólíklegir, einkum var það systurson sra Gunnars í Laufási, sem eg hafði hug á, en sú veiki ásækir hann, sem gerir kroppinn fyrir Ofan mitti tilfinningarlausan; hann hefir yngri fengið þessa veiki, og þá hafði sra Gunnar frændi hans ráðlagt honum að nugga kroppinn með terpent., og það hreif þá vel, nú miður. Í stuttu máli, eg kemst hvergi að. Ég spurði biskupinn ráða með eldri stúdenta, en hann gat ei heldur hjálpað. Hér er ekkert við að gjöra, nema ef þú vilt í sumar fá vel skrifandi skólapilt, eða Magnús Hákonarson, eða Þorstein í Viðey. Hver veit líka hvað um Kristjánsen á Bessastöðum verður, ef hann ekki fær brauð í vor. En þér þykir hann máske ofjarl, og mun nokkuð til í því. En hvað segir þú um skólapilt í sumar? Einn er búinn að melda sig, Þorvaldur sonur sra Böðvars. Hans hönd er á innlögðum ljóðmælum. Mér þykir það að honum, að hann á langt til dimissionar, og hefi eg engu lofað honum nema því að skrifa þér um þetta, en þar hjá beðið hann að sitja sig ekki úr færi með condition í sumar annarsstaðar, ef fengið gæti. Og segðu nú aftur, að eg sé framkvæmdasamur! Þú lætur mig Vita, ef þú færð ferð, hvað þú vilt að sé gjört þessu viðvíkjandi.-

Þá fer eg fyrst að þakka þér fyrir tilskrifið og Brimilsvalla afgjaldið, hvar fyrir eg legg hér með kvitteringu. Tíðindi eru héðan engin. Vetur heitir góður, þó hann væri kaldur fyrir jólin. Litið fiskast hér, en sunnan með fréttist nú til fisks. Þeir Þ. Jónasson og Kristjánsen komu á koppinn vorum Standatíðindum áður en póstskipið fór. Við Sveinbjörnsen yfirlitum verkið, en það var flýtisverk, og vísast tel eg, að margur iðrast eftir, sem orðinn er subscr., að minnsta kosti leiddist mér sárgrætilega að lesa það rusl. Það er satt, eg held við sleppum hjá kostnaði prentunarinnar og feginn verð eg. - Stiftamtm. sýndi mér nýlega, hvað hann hefir skrifað Cansell. um það efni. - --


