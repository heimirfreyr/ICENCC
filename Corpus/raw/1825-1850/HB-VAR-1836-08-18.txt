

Bessastöðum, 18. ágúst 1836.

Innilega elskaði bezti bróðir!

JAFNVEL þó að ekkert hafi fréttnæmt til borið síðan eg skrifaði þér seðil með Bjarna Sivertsen, get eg ekki látið vera að ávarpa þig með fáum línum. Að Etatsráðið hefur safnazt til sinna feðra, það sagði eg þér þá í fréttum, og allt svo er hans embætti laust. Væri þetta embætti launameira en það er, þá væri það girnilegt fyrir þann mann, Sem farinn er að eldast, þreytast og lasnast. Varla er líklegt þú hafir krafta til að standa við þær annir, sem þú nú hefur, í mörg ár ennþá (ei þér þó ógeðfelldar), en vist eru laun þau, sem Justit[iarius] hefur, þó allgóð pension, því geti maður komizt á fætur, getur maður þénað hér við yfirréttinn. Launin eru að eg meina 1200 dalir, en hús er ekkert, og það er gallinn. En geti maður fengið húsleigupeninga, væri dálítið betra. Það sýnist sem stjórnin sé ekki nú sem stendur spör á að gefa húsleigupeninga, því í ár hefur dómkirkjupresturinn fengið 100 og fimmtíu dali í húsaleigu, sem áður var óheyrt. Eins hefur gamli Gunnlögsen og svo orðið fyrir sama happi, þó það væri nokkuð minna. Ekki held eg það væri heldur nein stórsynd að sækja á móti Sveinbjörnsen, því ekki eru það nema 2 ár, sem hann hefur hlaupið eftir þessu hnossi, þar sem sá gamli á Brekku vann til þess í 30 ár. Ekki máttu taka þetta svo, að eg sé að hvetja þig til að sækja, því svo þekki eg vel fákænsku mína, að eg veit að eg hef ekki vitsmuni til að sj á þetta vel í gegnum. En að láta þig vita flest, sem hér skeður, það finnst mér eg eiga að gjöra. Nú er landfógetalaust, og situr nú Gunnlögsen um stund í því sæti. Það embætti og að vera býfógeti í RV. gefur líklega, eftir sem skrifarar á því kontóri segja, hér um bil tvö þúsund dali i silfri. En hvort kontórpeningar eru reiknaðir með, það veit eg ekki. Að sönnu fylgir hús, en nú hefur því ekki verið haldið við síðan Ulstrup fór í fyrra, en ekki er það samt, að eg held, mikið af sér gengið enn. Menn þykjast vita, að um það muni margir danskir sækja, og verða þeir líkast skeinuhættir þeim, sem fæddir eru á Íslandi. Það gekk ekki svo gleðilega fyrir seinustu Íslendingunum, þó það væri nú handvömm. - Ekki er árferðið gott, miklar rigningar, en þó mun vera dálítið betra en í fyrra. Að norðan er sagt mikið grasleysi, um nýting veit maður ekki. - Þér finnst að eg sé tilfinningarlítil og ólík því, sem þú hefðir ætlað. En á þessu held eg að þú villist, því það væri plága fyrir mig, ef eg væri öllu tilfinningasamari en eg er. Því ætla eg að bæta við, að ef eg væri svo gjörð, að eg gæti orðið móðlaus, þá hefði þín hulda mæða verkað það, og ekkert annað nema þungbær og langvinnur heilsubrestur. Og ef það væru forlög okkar að sjást aftur í þessu lífi, mundir þú komast á mína meiningu. Það er sannarlega þungbært að vita þig dragast með svona þungt mótlæti og geta ekki létt á þér í neinu. Því þó eg kynni að hugsa, að þú skoðaðir þína stöðu frá lökustu síðu, líður þú ekki minna fyrir það. - Frá Stínu og Guðrúnu minni hef eg fengið bréf og leið þeim þá báðum vel. Ekki er vist nær þú sér Grím. Auðnist honum að koma utanlands, sér þú hann væntanlega, en hann er æði ungur til að komast í landsmanna hópinn þar, þó allt sé vel. Hann er auðmótaður til alls. - Hér var nú Melsteð í gær og var að tala um, að sig vantaði bréf frá þér. Það gengur gleðilega fyrir honum um þessa daga, því elzti sonur hans, sami og stúderar við háskólann, hefur trúlofazt einkadóttur Etatsráðsins sál., og er þetta góð og falleg stúlka, líklega ekki fátæk, og er nú flest gjört upptækt, sem hér var af stúlkum.

Eg var búin að ásetja að senda þér sokka, en get það ekki í þetta sinn. Þeir koma einhverntíma seinna. Berðu ástsemdar kveðju mína konu þinni og börnum. Þetta sinn hætti eg nú. Kannske eg skrifi línu með síðasta skipi. Drottinn veri þín hjálp og huggun alla æfi óskar þín af hjarta elskandi systir I. J.

==

Bessastöðum, 15. október 1836.

Hjartkæri bezti bróðir! MEÐ seinasta Suðurlandsskipi hafði eg ásett að ávarpa þig, og hefur ekkert merkilegt irétzt síðan eg skrifaði.

Að gamli sýslum. Jón Espólín dó í ágúst hefur nú líklega borizt, og sonur Gríms heitins græðara, nýorðinn prestur á Barði í Fljótum, er dauður frá konu og 8 börnum. Fleiri lát merkismanna man eg nú ekki. - Hér sunnanlands hefur heyskapur lukkazt nokkuð betur en í fyrra. Þó grashrestur væri mikill, nýttist þó allvel. Þar á móti fyrir norðan var eitthvert það bágasta sumar bæði með gras og nýting, og á útkjálkum Norðanlands, svo sem í Fljótum og Ólafsfirði, dæmafá harðindi. Til dæmis í ágúst varð að gefa kúm inni í marga daga vegna snjógangs og frosta. Ekki varð tekið á slætti í 3 vikur og má geta nærri ástandi manna í þeim sveitum. Hart er líka sagt úr Múlasýslu, og var Melsteð heppinn að losast þaðan, ef hann hefur nú embætti, sem kastar af sér tveim þúsund dölum. Melsteð er nú saupsáttur við yfirréttinn. Þeim háu herrum hefur mislíkað töluvert við hann í dómaraverkum og er þá ekki von á verra. -- Maður minn ferðaðist austur á áliðnu sumri að heimsækja St[ínu] og G[uðrúnu] og leið þeim þá vel. Mér líður rétt við það gamla. Erfitt veitir að halda skólann. Hér er nú æði dýrt að kaupa fyrir peninga. En ekki er hætt við meðgjafir piltanna og vandlæti þeirra fer æ vaxandi. Eg sofna út frá þessu stríði á kvöldin og vakna til þess á morgnana. Það tekur þó út yfir að hugsa til þess, að þú sér aldrei glaðan dag, og Vita, að þú varla læknast, nema ef þú skyldir, sem ekki er líklegt, flytjast aftur til föðurlandsins. Að sönnu eru embætti liðug, en þér þykir sitt að hverju þeirra. Margir málsmetandi menn óska, að þú vildir sækja um að verða justita iarius, og hefur það sínar orsakir. Menn þykjast nú komnir að raun um, að þú sért réttvís og duglegur embættismaður, og þessa kosti meina þeir að sá elzti dómari þurfi að hafa. Eg veit, að þig langar tilað gjöra gagn þínu iöðurlandi, en ekki er víst að betra færi bjóðist seinna. Það er húsleysið, sem er galli á þessu hæga og heiðarlega embætti. Naumast trúi eg því, að þér sjálfum þyrfti að leiðast hér. En þú fer nú sem næst um, hvað þér er haganlegast, þó eg sé að bollaleggja þetta að gamni mínu, og manst, að köld eru kvenna ráð. Jón þinn gætir þú sett í skóla hér, það þyrfti ekki að kosta svo mikið. Ekki heldur eru þeir, sem skrifast út af- skólanum hérna, annarra eftirbátar í lærdómi, ef satt skal segja.

Ég hef að sönnu sokka handa þér á reiðum höndum, en þori ekki að senda þá með þessari haustferð. Þeir koma með póstskipi, ef eg lifi þá.

Lifðu nú vel minn bezti bróðir. Reyndu til að halda þér uppréttum. Drottinn veri þín hjálp og huggun alla æfi. Berðu konu þinni og börnum ástsemdar heilsan frá þinni af hjarta elskandi systur

I.J.


