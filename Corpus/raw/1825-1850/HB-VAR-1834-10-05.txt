

Bessastöðum, 5. október 1834.

Hjartkæri bróðir!

SEINASTA suðurlandsskipið, Gæsin frá Hafnarfirði, liggur nú ferðbúin. Með henni læt eg seðil þennan hlaupa, og á hann að sýna þér, að eg enn er í tölu þeirra, sem lifa. Sjúkdómar og bág veðrátta hafa lagzt á eitt til að gjöra oss lífið súrt á þessu sumri. Graslítið var, en fólk gat ekki fylgt sér að verki fyrir veikindum, einkum fyrir norðan og í Múlasýslu. Þó er sagt að færri hafi þar dáið en í Sunnlendingafjórðungi. Fyrir vestan var sóttin og svo nokkuð mannskæð.

Hans konunglegu háheit lögðu úr höfn þann 2. sept. Daginn áður kom hann hér, en varla get eg sagt, að eg hafi séð hann, sízt svo vel, að eg sé í standi til að þekkja hann aftur. Eg held Íslendingum hafi líkað vel við pr[insinn] . Heyrt hef eg líka sagt, að honum hafi fundizt fólkið sýna góðan vilja, hvar sem hann ferðaðist um. Hann býr hjá st[iftamtmanni] Krieger og er ekki annars getið en allt hafi gengið sómasamlega til bæði þar og annars staðar hér syðra.

Stiftamtm. Krieger er nú farinn, menn meina til fulls og alls. Þó mun þetta ei fullvíst. - Sagt er þínum eftirmanni leiki allareiðu hugur á hans embætti, því hann gjörir ráð fyrir, að fyrir norðan þarna sé ekki nógur selskapur. En þetta á nú enginn að vita. Loksins er Th[orarensen] kominn norður með allt sitt þó seigt gengi. Hvernig honum gengur þar, sýnir reynslan seinna. - Það er í almæli, að Ulstrup fari alfarinn að ári, og losnar þá það arðsamasta embætti á landi voru. Því fylgir gott hús og fleiri þægilegheit.

St[efán] Gunnlögsson er nú valdsmaður okkar hérna og er hinn öflugasti. F insen stýrir nú stiftamtmannsembættinu og er nú assessor ofan í kaupið. - Við lifum við það sama. Eg er þreytt og leið á skólahaldinu. Það hefur þá annmarka, sem fáir trúa, og fyrir löngu værum við burtu frá því, ef Við hefðum haft góðan og þægilegan bústað um að velja. Húsþrengsli höfum við líka mikil, sem oft bætir á þessi óþægilegheit. -- Eg hef það mesta af þessu sumri verið veik af hósta og brjóstþyngslurn, er nú aftur betri. Þó mun það varla standa lengi, því veðuráttan er hin versta, sterkir stormar og eilífar rigningar. Nú er aftur fjöldi sjúkur af hettusótt og kverkahólgu. - Stiftprófastur segist hafa skrifað þér seðil. Hann er nú heldur dapur, því fráfall hans gömlu konu hefur tekið upp á hann, sem von er á.

Ekki er víst, hvar Sveinbjörnsen sezt að. Nú í vetur verður hann í Reykjavík með konu sína, sem alltaf er mikið veik, og sannast þar, að flestir hafa við eitthvert bölið að stríða. Sv. hefur nú tekið Topp þinn af mér til að láta gefa honum í vetur. Hann hefur í sumar haft slæma hófa, en er þó fullur og feitur, enda hefur hann síðan í júnímánuði ekki verið snertur mannshendi. ~ Þér sýnist, að Bjarni hafi ekki þakkað þér sem skyldi. Þetta þykir mér trúlegt, en þú skyldir heyra hólið, sem hann ber á þig stundum. En hvað hann meinar með öllu þessu, það læt ég ósagt.

Dóttur þinni elztu hef eg skrifað seðil, sem eg nú vona sé í hennar hendi. Eg skyldi skrifa henni oftar, ef eg væri ekki svo ónýt að skrifa dönsku. Flyttu henni aftur þakkir fyrir bréfið í sumar. -- Ekki er eg orðin mikið fyrir glingur. Módest eða kraga læt eg mér hægt um, þá allt verði kært, sem kemur frá hennar hendi. En það sem minnst er við haft, þykir mér ætíð Vænst um.

Heilsaðu konu og börnum innilega frá mér, og nú að endingu: Eg gleð mig við þá von, að þú hafir allareiðu sætt þig við þitt hlutfall, því það er mála sannast, að flestra kjörum fylgja töluverðir ókostir þegar að er gáð, þó þessir séu ólíkir. Guð annist þig alla æfi. -- Þín af hjarta elskandi systir

I. J.


