

Bessastöðum, 12. nóvember 1846.

Minn elskaði bróðir!

INNILEGUSTU þakkir fyrir þitt ástríka bréf með pósti. Fékk eg það fyrst í gær, svo tíminn er mér nú heldur naumur, - á morgun á hann að leggja af stað.

Satt er það, að ekki sendi eg hringinn með Hafstein, því hann var þá ekki búinn. Viljandi pretta eg þig ekki, bróðir. Nú legg eg hringinn þinn hér innan í. Vona eg að þú nú takir það eins gilt. - Ekki hefur Bjarni svo eg viti skrifað eina línu um, að hann muni verða hjá þér. Þar mót þykjast nú sumir hafa frétt, að Bjarni sé alráðinn  að yfirgefa þína þénustu. Við viljum fegin reyna til að útvega þér skrifara, en í þetta sinn fæst engin vissa um, hvernig það gengur. En svp mikið er víst, að eins duglegur maður og B. er ekki að fá og ekki þesslegt. Góðan útréttingarmann í Reykjavík höfnin við sett út að útvega þér skrifara. Er eg sannfærð um, að hann hefur eins góðan Vilja eins og Við. Eg bendi honum á þá pilta, sem eg þekki. Enginn þeirra, sem þú undantekur, skal verða tekinn. Skyldi nú Bjarni ganga í sjálfan sig, gæti maður kannske orðið af með hinn ef hann fæst. Það er líklegt, að faðir Bjarna sé í þessum ráðum. Hefur hann með þeim stundum komið náungum sínum á kaldan klaka. Stundum var hann að fj asa um, að B. hefði of lítil laun, en maður minn gaf því engan gaum. _ Póstskipið rakst hingað í miðjum október. -- Ekki ætla þeir að selja Bessastaði fyrst um sinn, heldur hyggj a þá nokkur ár með þeim skilmálum, sem stiftið ákveður.

Vona eg að við getum samt verið hér, því góðs eins vænti eg af stiftarntmanní. Þeir selja þá líklegast seinna þar menn segja nú sé farið að harðna um skotsilfur. - Eg ítreka það, sem eg skrifaði í sumar, að eg þættist sæl, ef mér gæti auðnazt að hjúkra þér, þegar þú ekki getur starfað lengur. Um borgun þá, sem að þú nefnir, verður enginn ágreiningur. Það er sjálfsagt, að þú tekur í þessu sem öðru það ráð, sem bezt hentar, og hefur eins fríar hendur þó þetta hafi komið í orð okkar á milli. Víss máttu vera, að varla :mun eg láta það fara fleiri á milli, sem þú trúir mér einni fyrir, meðan eg ekki er æðisgengin. - Húsið hér er stórt. Þarf það aðgjörðar við, en múrarnir eilíf eign og eg held óforgengilegir. Tvær stofur eða þó þrjár standa nú tómar. Þó er hús þetta miklu minna en Viðeyj arhúsið, en líka töluvert betra. - Af og til finn eg til mislinganna eftirkasta, en er sæmilega hress á milli. - Sagt er að kandídat Guðm. E. Johnsen sæki um Möðruvallahrauðið. Búið er að veita Oddann og varð sr. Markús

hlutskarpastur, svo Stína mín kemst þangað. -~ Drottinn annist einsetumanninn og veri hans huggun. Þín af hjarta elskandi systir I. J.


