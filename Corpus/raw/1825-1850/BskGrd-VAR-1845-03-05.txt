

5. marz 1845

- - - Ekki skal eg hafa neitt á móti því, að sra G. fái Miklah., hann er Vestfirðingur eins og eg, tekur að mælt er 2 þetta og er það ekki allra. Þegar næsti prestur tekur ekkert, svo getur það jafnað sig. Þú getur nú þegar finnur sra P. gratulerað með rektoratið, því sra H. vill ei hafa það, aðrir eru ekki tilnefndir, og þætti mér þó trúlegt, að bæði Scheving og Egilsen gætu verið eins hæfir til þess, sem þar að auki eru inngengnir í afneitunarfélagið með meira parti af sínum lærisveinum, svo jafnvel í þeirri grein eru þeir ekki doktorsins eftirbátar, en þeir eru eldri. Tvímæli leika á, hvort skólinn verður búinn á ko-manda sumri, og held eg viðkomendum lítist illa á, hvað lengi á því stendur að koma honum niður á sinn rétta hvíldarstað. Directionin hefir spurt um, hvort ei mundi réttast að leggja niður Bessastaðakirkju, fyrst skólinn færi þaðan. Hvað í því gerist veit eg ekki, en nokkur tormerki hefi eg talið á því og líka bent til, hvað það gildir vor á meðal, sé kirkjunni ekki forsvaranlega viðhaldið. - Prentverkið starfar að útgáfu smákveðlinga eftir Guðmund gamla Bergþórsson og aðra. Nýkomin er út ný útg. af biblíusögunum, lagfærð af stud. G. Magnússyni. Honum hefir samt gleymzt að leiðrétta seinustu greinina, sem gjörir bæði Markús og Lúkas að postulum. Þar á móti er stíllinn yfir höfuð lagaður, en mannanöfn, eins og nú koma fram, kann ég ekki við, t. d. Nabótr Nicodemus (Pílatus heldur sér), jerusalemar, Salomonar (genet.), Herodiadus f. Herodius, og annað þess háttar. Ekki halda menn að prentverkið hafi grætt í ár, en það segir ekki á fyrsta ári, og svo er þó prentverkíð á sínum rétta stað, í höfuðstaðnum, hvar correcturen er svo vel lesin af de lærde og dannede herrer. Lektor hefir víst skrifað þér um contóristann, sá líklegasti fékkst ei. Kannske þú þurfir ekki á að halda, nema Sveinbjörn fái Staðarhraunið, sem eg tel svo sem laust, þegar þú interesserar þig fyrir sra G. og vilt hafa hann í þínu nágrenni.

Að norðan er mér skrifað, að þar séu iðulegar samkomur um alþingisefni. Ekkert ber á því hér syðra. Oss vantar líklega þjóðarandann. Jón Sigurðsson skal vera væntanlegur inn í Ísafjarðarsýslu, ætlar sér líklega að vita, hvers menn þar óska eða þurfa. Allt fer það laglega gjört. Nafni minn á Bessastöðum stendur sig vel bæði andlega og líkamlega, eg skal ekki gleyma að invitera hann hingað sem allra fyrst þegar vistin á Bessastöðum endar, og geyma hann svo þangað til þú kemur.

Engin merkileg mál eru nú á ferð og allsstaðar er friður og samþykki að kalla, og nú er þessi sálmur á enda. Kona mín biður að heilsa systur sinni, bréf héðan er á ferðinni til hennar. Og nú í guðs friði!


