

Görðum, 27. febr. 1847

- - - Sú von þin hefir uppfyllzt, að bæði sonum þínum og náungafólki hér syðra líður vel, og svo margir, sem veikir hafa orðið í þeim nyja skóla, hafa þeir synir þínir samt sloppið hingað til. Tveir skólapiltar eru dánir og aðrir tveir eru rétt við dauðans dyr. Dyravörðurinn sálaðist í janúar, en apótekarinn í nótt eð var, og mun þar vera vesaldar ástand eftir. - --

Rétt gerir þú að reyna siglingu þér til lækningar, einkum ef læknirinn gefur góða von, en herrann ræður hvernig það lánast. Einhver ráð verða til útgiftanna.

Lektor skrifar þér eflaust, hvern hann getur útvegað þér fyrir skrifara, er eg hefði ætlað ei þyrfti að vera torvelt.

Skólareikningar eru nú sagðir nokkuð háir fyrir meðul, hafrasúpur, vökukonur, ljós, eldivið etc., svo haldið er directionin muni anda ofan í drukkinn sinn; en herra guð! Skólinn er samt í Reykjavík. Merkilegt væri, ef skólinn þyrfti nú að gefa fyrir það upptalda viðlíka mikið og áður þurfti í allan skólakostnaðinn á Bessastöðum. - - _


