11.

Gufunesi þann 23ia Martii 1833.

Háttvyrdti elskulegi Tengdafadir!

Eg á ad þacka Ydur tvö ástúdleg Tilskrif af 10da Januarii og 5ta Februarii þ. A. _og áduren eg giöri þad, læt eg Ydur vita Stórtídindin sem giörst hafa í Láti Conferentsráds M. Stephensens sem innféll þann 17da þessa Mánadar Kl. 6 um Morguninn. Hann hafdi verid hálflasinn frá óta Decembr. med Lystarleisi og smáveikludust svo Meltíngarverkfærin ad hann tærdist upp og lagdist algiörlega í Februario og sló sér þartil nockur Lifrarbólga, en optast var hann Piáningarlítill -og fullum Sálarkröptum hélt hann til sinna seinustu Lífsdægra. Hann skrifadi mér gott Qvedjubréf þann 28da Febr. en af því eg var hræddur um ad Erfingiar mundu misbrúka þad ef eg skrifadi hönum til, þá heimsókti eg hann siálfur þann 5ta Martii, töludustum vid þá lengi vid og skildum, ecki einasta alsáttir heldur ad minnsta Kosti frá minni Sídu med fullkominni Vináttu, og eg hefi heldur engva Orsök til ad yggia ad Madurinn frá sinni Sídu einnig hafi meint mér þad ærlega, Hann a ad jardast þann 28da þ. M. Par fór einhvör hinn mesti Framqvæmdarmadur sem Island hefir haft. Hann var mikill Vinur Vina sinna og giördi mörgum gott, en Höfudbrestur hanns var ad hann sparadi eingin Medöl til ad hefnast á hinum og vildi svo miög þad hann vildi, ad hann ei gádi ætíd Framqvæmdar Medalanna, en med öllu þessu var og er margur sem hefir haft betra Ord en hann, verri Madur, en lángt á Baki hönum í Dugnadi! molliter ossa cubant! Sömu Nótt deydi Gudlaugur Sivertsen (Bergsson) Höndlunarmadur í Reikiavík (kalladur Lérepta Gudlaugur) Meinleysismadr. Páll Prófastur á Prestsbacka Sonur Páls sál. Klausturhaldara á Ellidavatni, datt í Myrkri med Hesti sinum ofanaf hárri Sandöldu á sama Stad og Öefiord Frændi drucknadi fordum - vattst illa í Hniáhlid, þó ei úr Lidi, lagdist sídan á Höfdabrecku og hefir hlaupid slíkur Blástur og Spilling í þetta, ad Chirurgus Poulsen hyggur hönum ecki líft. Rekasæld mikil hefir verid austurmed Landi í allann Vetur og med Fiskiabla lítur allliklega út. Reikholtid er veitt Thorsteini Student Helgasyni sem Einkamálin í Laugarnesi brugdust upp fyrir, Otrardalur Olafi ockar Pálssyni, en Snæfuglsstadir í Grímsnesi Sr. Jóni Bachmann er Prestinn misti. Etatsraad Einarsen lét í fyrstu sem hann ecki mundi sækja um Justitiariatid, en nú hefir Krieger tekist ad nudda hönum til þess. Engeyna keypti Þorgrímur Gullsmidur af Kammerrádi Finsen fyrir 1250 Specíur og þókti þad Kaup mörgum dýrt, því hann hefir ei 3 PCto af Verdinu í Afgiald - en þadan af og miklu verra Kaup var á Ohræsiskotinu Kleppi sem Conferentsr. sál. seldi Gudmundi Höndlunarmanni Peturssyni fyrir 400 Specíur. Videyna baud Conferentsrádid til Kaups medan hann lifdi, og sagt var, fyrir 8000 Specíur, en Bod trúi eg fengist hafi uppá 5000, en nú heiri eg sagt ad þeirri Ætlan sé lokid og 01. Secretéri ætli ad taka Videy í sinn Hluta - en nockurnvegin er þad víst ad bædi Systkinin verda giörd jöfn. Biörn Secretéri er nú miög lasinn ecki einasta af Steinsóttinni heldur einnig af Gigt og ödrum Vesældóm. Veturinn hefir verid einhvör hinn besti nema hvad hann hefir verid nockud hretvidrasamur framanaf, og Sýkíng gengr hér og um alla Arness og Rángárvalla Sýsslur á Hestum og hafa þeir vída dáid. Einnig er sumstadar Sýkíng á Saudfé, þó eigi sem í fyrra. Hiá mér hafa Kindur í Vetur optar en einusinni fengid Sótt og batnad hún aptur. Illa er sagt af Astandi Sr. Jóhanns Pálssonar sem Audkúluna féck og gánga þadan jafnvel kýmilegustu Kynjasögur sem ecki er med farandi. Fleiri Fréttir man eg ecki. Nú þacka eg aptur ástsamlegast fyrir Tilskrifin, og fer nú í stuttu Máli ad svara þeim: Hvad Amtmann Grím snertir, þá er hann sídur en einginn Statsmadur (því verr fyrir hann!) heldur í öllu gagnstædur sínum Embættisbródur fyrir vestan, og mér er hann svo lángt frá ad hafa nockurntíma sýnt Oheilindi, ad hann í Betænkningu fyrir nockrum Arum til Cancellíes hrósadi mikid Verki af mér og þad gat hönum aldrei í Hug dottid ad eg mundi fá þá sömu ad siá- þvertámóti, hann er .af Náttúrunni melancholskr, nockud upptektasamur, umtalsfrómur jafnvel um Ovini, stiórnsamur vid of, svo hann bakar sér med því Ovinsældir, en med allri hans Fátækt, þá ber enginn Ovinur hanns hönum ad hann þyggi Mútur af neinum, né favoriseri Ríkismönnum, ei heldr ad hann öfundi Ríkismenn, því hann hefir þad Vit ad Ríkismenn eru Abl hvörs Lands og þykir hönum eptir því sem hann vid mig taladi offáir Uppgángsmenn fyrir Nordan ad Audi! Lempnislausann hygg eg hann ad öllu í Embættisverkum og miklu ól e 111 p n a ri en Formann hanns _ þarámóti er hann allra Manna kurteysastur og hinn ásiálegasti Embættismanna hér a Lagamadr mestur allra, en summum jus er eg hræddr um verdi stundum summa injuria hiá hönum, þessvegna Olucku Jardaruppsetníngarnar Nordur þar! Hvad nú Samtal hanns vid mig snerti, þá var þad aldeilis ecki Fals vid mig, því hann var þá viss um siálfann sig ad hann mundi Braud fá ytra, en rak mig til ad sækja eventualiter og senda Bónarbréfid Moltke mínum. Nú (eins og adrir melancholskir menn) despererar hann um Braud fyrir siálfann sig ytra, fyrst þad brást er hann sókti um, svo eg er nú farinn ad hugga hann! (Skrifara sína rak hann báda burt, Arngrím fyrir Klaufaskap og afþví hann bad eldstu Dóttur hanns, en hinn fyrir þad ad hann hafdi lagst med Konu Sambýlismannsins). 'Uppá Embættid eptir hann giöri eg aldeilis ecki Reikning, en Mögulegleikans Ríki er stórt, þó þad í alla Stadi sé uppá þad ólíklegasta vegna danskra sem munu sækja vegna þess ad þeir vita þar af gódu Ibúdarhúsi - en sækje ei öblugir Danskir, þá fæ eg þad e f Moltke minn talar gott Ord fyrir mig, en þará er Efinn þó hann ætíd hafi mér gódur verid - en Grímur verdur fyrst .ad fá Befordring. Eg ber annars litla Ahyggiu fyrir neinu þessu, því bregdist þad, þá er ei sem eg hafi haft neina sérdeilis Von um þad, en sú Von sem Amtm. G. J. hafdi mín vegna, er eg hræddur um ad hafi grundvallad sig á Meiningu hanns um Alit siálfs síns í Collegiis, ad Hrósun hans á Verkum mínum muni hafa vegid meira en hún giört hefir.

Gledilegt er ad vita med þá Sonu Ydar Mága mína, en verst er ad sá Audur sem þeim áskotnast missist fyrir Island, því líkast til mun Brynjólfur einnig fá sér danskt Qvonfang, og þá mun hann, einsog líkast til Jens, med Tídinni, ílenglast í Danmörk. Bókarverdid féck eg hiá Sr. Bödvari en Sr. Arnór og Sr. Fridrik lofar ad senda Ydur Peningana, svo eg hefi rádist i ad senda Professor Möller hitt - hann er nockurs megnandi Madur og því vil eg eiga gott vid hann -- eg er í Correspondence vid hann og hefir hann skeinkt mér Bækur sem eru meira Vyrdi - en fyrir Framtídina hefi eg frábedid mér þessa Commission og vísad hönum eda Forleggiara hanns á Benedict Mág minn. I

Gaman þykir mér ad svo gamall Oeconom sem Þér erud mér samdóma i ad Biltíngin á Læknisnesi er órádlega stofnud - en, valla mun Apothekari lída töluverdann Skada vid hana sökum þess ad Afsætning hans þó mun vaxa í Reikiavík, en eg hygg hann heppinn Mann. Sem stendur, géta þeir ecki haft Helmíngsgagn af Nesi, vegna þess ad lítt mögulegt er ad fá gagnlega Vinnumenn og ómögulegt ad fá Háseta þó menn vildu hafa Siáfarútveg, sökum Kaupmanna Utgiördarinnar -- en helsta Gagnid af Nesinu er ad þad liggur svo ágiæta vel til Siáfar.

Sr. Þorleifur hefur géfid mér ymsar Spurningar in abstracto in processualibus líklegast útúr Prestsmálinu, því hann nefnir ecki neitt, en eg bid Ydur ad heilsa hönum frá mér og segia hönum eg megi engvu svara, en eptir nýu Forordníngunni er þad þess rétta Undirdómara Skylda ad vegleida hann in formalibus. Þó gétid Þér ef Þér svo viljed sagt hönum ad leifilegt sé ad taka Vitni innan Ars og Dags- beri Vitni ofaní siálf sig eru þau Meinsærismenn ef þau giöra þad undir Eid. Stefnufrestr fyrir Vitni sem adra. Contrastefna vissari þegar um meira en tómar Contraqvæstionir er ad giöra. Vitnid gétur ætid renuncerad uppá. Varnarþing sitt, en sá sem á þaug skal heyra hlýtur ad stefnast med nægilegum Frestí. Til ad komast hiá Málssókn er best ad þrauka, en gégna gódra Manna Sáttatilraunum, og ætíd best fyrir geistlega Menn sem eiga ad giöra sína Lucku, ad koma á sig Ordi fyrir Hógværd og Fridsemi. Yfirsión er á badar Sídur: Sr. Þorl. gat vel tekid Vitnisburdi Sóknarmanna sé þad Sidur ad spyrja Sóknarfólk hvört því líki vid Prestinn edur ei - en Sr. Fridrik var skyldugur ad vísa hönum á Kirkjulykilinn ef hann sá hann ecki í Skránni -- og öldúngis rétt munid Þér til þess géta ad hvörigur þeirra muni feitum Hesti í burtu rída ef Málssókn kynni úr ad verda.

Þér talid um Bækur Ydar. Gud veit hvad af mér verdur og óvíst hvör ockar beggia annann grefur, því þó Þér séud einum 15, 16 Arum eldri þá erud Þér aptur bomsterkur Madur _ en lifdi eg Ydur, gétid Þér nærri ad mig langadi til ad eignast þær, helst manuscripta. Ef Amtm. Thorst. sækti um Justitiariatid eda yrdi Amtmadur í Sudur Amtinu, þá mundi eg sækja um Vesturamtid _ og þar er eckért Embættishús sem Danskur Madur kynni ad gyrnast - en líkast er ad hann muni hýrast hvar hann er. Lifi eg Etatsr. Einarsen, mundi eg sækja um Justitiariatid og fyrri yrdi ecki til literære Sýsslana ad hugsa fyrir mig, því eg sæki nú vegna þeirra 150 Dala um ad meiga halda Utleggíngum mínum ef eg verd fyrsti Assessor. Látum allt dumma, einsog Þér segid, kunna mörg Umskipti á mörgu ad verda.

Ærustrik Sýsslum. Þ. vas. til mín var þarí innifalid, ad hann opnadi á Þingi Bréf sem eg hafdi skrifad til Manns gamals Sveitúnga míns og Efnamanns, hvöred vard Þiófur en eg ei vissi þá eg skrifadi hönum ad hann mundi þad verda. Barn siálfs hanns hafdi angéfid hann og hann hafdi skrifad mér þetta, en Sm. hugdi eg mundi hafa rádlagt hönum eitthvad og aetladi svo ad hafa mig í Hendi sér, en_ proh dolor! I Bréfinu var ecki annad (þad var fáar Línur) en »séud Þér saklaus hvad eg ecki efa, þá treystid Gudi, helst ef Barn Ydar lýgur á Ydur, og rádvöndu og giætnu Yfirvaldi, og dyljed þá engvann Sannleika« _ og ad Arni Sonur hanns sem hiá mér er mundi ei bera Lygi - eg nádi fidimeradri Copíu af Bréfinu sem eg sýndi Benedict og sendi ad Gamni mínu til Hafnar - en ei mældist vel fyrir þessu Verki Sveinbiörnsens.

Illa fór Skiptamál Ebenezers, hann dæmdur í 200 rbd. Proceskostnad, 30 Dala Utlát og má giöra Skiptin um aptur, en Justitiens Réttur geymdur móti hönum fyrir ósamhlióda Lódsedla.

Ockar Kammerjunker les allt hvad hann nær um Island, og hefir fengid ymislegt af Bulli minu. Hann er Skilníngsgódur, en eg <er> hræddur um ad hann vanti Genialitet og Overblik.

Mér og Hyski mínu lídur vid þad gamla, eg man nú ecki meira, bid ad heilsa Tengdamódur minni og er

Ydar heidrandi og elskandi Tengdason B. Thorarensen.

P. S. Kona min bidur kiærlegast ad heilsa - adieu! 

