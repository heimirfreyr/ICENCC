

Bessastöðum, 18. september 1835.

Hjartkæri bezti bróðir!

SEINASTA skipið er nú að hlaða, og með því langar mig enn til að ávarpa þig. Ekkert er að frétta. Þó er náttúran orðin okkur vinsamlegri, því þann 10.  m. kom þó loksins þerrir, og þar við lagfærist þó nokkuð til sveitanna. En hjá oss er allt hey fordj arfað sem von er. Fiskirí er allgott, og það er nú heila líknin. Það má varla kalla að kál sjáist og því síður kartöflur eða rófur.

Etatsráðið lifir enn við sömu kröm, oftast í rúminu, svo öll líkindi eru til, að hann neyðist til að segja af sér embættinu. -Við lifum rétt við það gamla. En það bætist nú við, að skólatiðin nálgast með öllum sínum ógnunum, og allt er nú töluvert erfiðara en vant er. Úr öllum landsfjórðungum eru nú harðindi að frétta. Haiísinn skildi við Norðurland þegar rigningar byrjuðu, því og svo þar voru óþurrkar. -- Flest er vin sínum vel segjandi. Stína mín, nú nítján ára gömul, að geðlagi og handlagi eftirmynd móður vorrar, hefur með okkar samþykki trúlofazt á þessum dögum eldra syni lektors, og er þetta sagður mesti ráðVendnismaður og góðmenni, hefur fengið laglegt en lítið prestakall í fallegri sveit. Fær líklega seinna annað betra, þó hann hafi ekki nema annan karakter til embættisexamens. Annars þekkir Christján þinn þennan mann. Mér aflar nú mestrar áhyggju, að Stína er barn að aldri og óráðin. Þó er eg ekki vonarlaus um, að þetta gangi þolanlega, því það er víst, að ekki eru líkar M[arkúsar] í hverju húsi.-

Það sem þyngst leggst ætíð á mig er, að þú ert svo óánægður með þitt hlutfall, eða mun nokkur vera sá, sem ekki upp á einhvern máta er valdur að sínu böli. Líttu nú í kringum þig. Þá sér þú víst hver hefur sinn D. að draga, sumir talsverðar raunir, sumir innbyrlaða eymd, en allir þykjast hafa nóg, og það er líka satt.

Nóg verða hér líklega embætti laus til næsta árs og líka nógur tími til að hugsa sig um þangað til. -- Bréf mín vona eg þú hafir nú fengið, háleistana og fiskinn - og hringinn. -- Guð annist þig og þína. Gleymdu ekki þinni af hjarta elskandi systur I. J.


