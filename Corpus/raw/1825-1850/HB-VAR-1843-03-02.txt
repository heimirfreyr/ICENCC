

Bessastöðum, 2. marz 1843.

Hjartkæri bróðir!

INNILEGASTA þakklæti á þessi seðill að færa þér, svo vel fyrir þitt ástrika bréf með póstskipi sem allan þinn bróðurlegan kærleika.

Vetur hefur verið harður með köflum eða frá nýári til miðþorra. Sézt hefur hafís fyrir Norðurlandi, um það ber öllum saman. Að hann sé landfastur segja sumir, en aðrir bera það aftur. Fj árpest hefur gengið yfir mestallt Suðuramtið, hafa sumir bændur misst við 50, einstakir fleira og sjálfsagt margir minna. Sem stendur fiskast ekkert, en hér er nú stillt veður venju fremur. Meðal þeirra nafnkenndu, sem dáið hafa, nafngreini eg aðeins administrator Johnsen á Ármóti, bróður frúarinnar í Laugarnesi. Hann drukknaði í Þjórsá þann 13. nóv. Fór hann niður um ís. Misstist þar búhöldur mikill og bjargvættur. _ Nú er þá Christj án alfarinn frá mér. Skeði þetta fyrst í október. Var hann af stiftamtmanni settur sem fullmektugur landfógeti eftir hans ósk. Segist hann vera þreyttur og uppgefinn og ófær að fást einn við þetta erfiða embætti. Ch. hefur 300 dali í laun. Ekki vorum við í þessu ráði, en það er nú eins gott fyrir því. - Reykjavík er alltaf að fara fram, enda stendur í styrju að hún eigi að vera landsins aðalborg. Víst er, að nú eigi að setja þar upp nýtt og stórt klúbbhús, og er verið að safna skild-ingum til að koma því upp í Árnes-, Rangárvalla- og Skaftafellssýslum. Gestgefarahús heitir það líka. Mæla sýslumenn vel fyrir þessu fyrirtæki.-

Vetur þessi hefur heldur verið mér langur. Ber það til þess, að eg var svo ólánsöm að detta og vinda og snúa mig svo um öklann, að eg var rúmföst í mánuð og er ennþá mikið hölt og tek nærri mér að ganga. Þar á hefur bætzt fleira. -- Ekki langar mig til að vera lengi við skólann hér eftir, þó eg geti nokkurn veg lempað mig gegnum þetta stríð, hagar mig þó fóturinn. -Eg er sannfærð um, að Gr[ími] getur ekkert þótt við þig, gott eitt hefur hann af þér reynt. Þó hann ekki heimsæki þig, er engu tapað. Hann mun líklega vera kominn í félagsskap við einhvern föðurlandsvininn. Ekki skrifa eg Gr. í þetta sinn. Til þess er mér nú [of] þungt í skapi.

Von þykir mér þó þú viljir fríast við að vera við samkomu í Rvík. Það er líklega enginn fögnuður að standa í þessu stímabraki. -_

Maður minn skrifar þér nú allt af létta, meðal annars um skrifarann, sem nú er ráðinn til þín. Er þetta flinkur og nettur piltur. Hann heldur sér víst til þín en ekki annarra. Er eg sannfærð um þú heldur í hönd með honum. Bjarni Gunnarssen heitir hann og mun liðugt tvítugur. Kann hann Víst að skrifa dönsku og íslenzku í betra lagi. Líka er hann fljótur Skrifari.

Eg er nú milli vonar og ótta, gleð mig við að það geti skeð eg fái að sjá þig, en hræðist ferðina hér yfir. Drottins hönd leiði

þig yfir hafið og hættur allar. Þín af hjarta elskandi systir I. J.


