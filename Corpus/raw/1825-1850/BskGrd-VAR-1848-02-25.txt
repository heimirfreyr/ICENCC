

Görðum, 25. febr. 1848

Þó eg þykist vita, að þú munir ekki geta lesið þessar línur, ætla eg að para þér þær samt, því annarhvor sona þinna les þær þá fyrir þér, ef þú getur ekki lesið þær sjálfur. Eg viknaði við að sjá þitt seinasta bréf til mín og sagði við sjálfan mig: Þetta er meir gert af vilja en mætti, og ætlar bréfskrifarinn ekki að hætta fyrri en í fulla hnefana að skrifa mér til. Síðan hefi eg frétt, að þín sjóndepra komi ekki af stær, heldur augnanna áreynslu, og Vissi eg ekki, hvort eg átti að fagna eða hryggjast, því stær má kannske heldur lækna en aðra augnveiki, en svo sleppur maður fyrir operation, er skal vera stundum háskaleg. Vænzt þykir mér um það, að allir segja, að þú sért í þessum kringumstæðum hress og glaður og sýnir með því, að þér ekki einasta líki vel sú stoiska heimspeki, heldur og að þú hafir dregið hana in succum et sangv. Það er nú ekki vert meira hér um að tala. Kannske allt jafni sig.

Við í Görðum lifum rétt við það gamla, eins mamma, hefir rétt góða heilsu, er rösk að spinna og passa til vinnu tvo krakka, sem hér eru að vaxa upp, 7 og 8 ára. Búskapurinn baslast svona áfram, nóg hey og eldiviður, matur lika nægilegur, ef mátulega margir sniktu, en mér þykja þeir heldur margir, og kannske ekki allir eins nauðstaddir og þeir látast vera. - --

Úr Reykjavík er þetta tvennt að frétta: 1. Að þar á að setja upp klúbb og vertshús fyrir 7000 rd. Nú á að invitera til að taka hlutdeild í kostnaðinum ríkismenn, og þeim skal vera heitið lOpct. Auglýsingin fer víst til Khafnar með póstskipinu ásamt uppdrætti yfir þessa byggingu. 2. Þetta, að nýlega kom plakat út í Reykjavík, hvar í sett var þetta spursmál: Er ekki tilhlýðilegast, að íslenzka sé eingöngu töluð og skrifuð í íslenzkum kaupstað? Af þessu varð nokkurskonar uppþot. Borgarar, líklega danskir, skrifuðu stiftamtmanni um, hvernig þeir ættu að skilja þetta. Hann sendi bréfið til landfógeta, og þessi aftur til skólapilta (relata refero). Nú veit eg ekki meir, nema sagt er, að vaktarinn í Rvík hrópi nú ekki sem áður: Hó, vægter! heldur: NæturVörðurinn! etc. Philol. gætu skrifað heila doktor disput. um það, hvort vörður væri sama og vökumaður. - Gaman væri að lifa eitt árið enn, er haft eftir kerlingunní, að vita hvað fréttist.- Gullsmiður okkar Thomsen hefir verið í allan vetur veikur. 9. þ. m. kom eg til hans á hans fæðingardag; en síðan hefir honum heldur batnað, enda sagði eg honum, að nú ætti hann að dafna vel, fyrst hann væri nýfæddur. - Í vetur hefi eg fyrir mömmu gert ágrip af dagbók biskups Steingríms yfir árin 1800 til 1805 og 1824. Aðrar dagbækur hans skulu vera afhentar Jóni Sigurðssyni alþingismanni, sem þú útvaldir til að semja þessa æfisögu. Mín excerpta hefi eg sent til Hannesar og beðið hann að gera þar nótur við. Hvað hann gerir veit eg ekki. Steingrími syni þínum veit eg ekki hvernig gekk við examen seinast, en það veit eg, að hann í fyrra dag fékk frá mér til láns Blairs Retorik. Þar af sér þú, að hann er eitthvað að hugsa. Nú, pappírinn er þrotinn, eg er þá laglega afsakaður þótt eg hætti. - Gengur ekki yfir þig? Eg er enn að kenna drengjum, sonum míns gamals lærisveins. En þú veizt, að eg er á eftir í tiðinni, og get svo ekki kennt mensa eða þessháttar. Og vertu nú sæll.


