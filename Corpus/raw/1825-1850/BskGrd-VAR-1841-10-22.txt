

Görðum, 22. okt. 1841

Eg veit svo mikið, að póstskipið er komið, og þá get eg í vonirnar, að ekki muni verða langt þangað til annaðhvort kemur maður frá þér suður, eða héðan verður sendur maður vestur, og þá kemst seðill til þín héðan. Með Páli þínum gat eg ekki skrifað, því hann var farinn áður en Finnur kom hingað, og þakka eg þér nú fyrir tilskrifið með honum. Héðan er ekki tíðinda og ekki heldur utanlands frá, svo eg hafi frétt, nema þú kallir það tíðindi, að sýslum. Skúlesen skal hafa fengið vestri Þingeyjarsýslu og Arnór hinn partinn. Þannig er Kristjánsen ennnú brauðlaus. Ungi Melsteð eignaðist dóttur, sem lifði 5 nætur, landfógeti vor so-n og dóttur, sem kostaði líf móðurinnar; hún verður jörðuð líklega á laugardaginn kemur. Þú minnist á fráfall amtm. fyrir norðan. Ekki tók eg eftir neinni umbreytingu hjá honum í sumar nema þeirri, að mér fannst hann þægilegri í umgengni. Gáfurnar held eg alltíð hafi verið svo, að hann eins og sagt er greip vel- niður, en var hitt miður lagið: ponere totum. Skáldin eru strax farin að yrkja eftir hann, Jónas Hallgrímsson og prestur í þínu amti, Vernharður Th. Sá fyrri skensar oss í þessu kvæði fyrir það, að vildum heldur hafa alþing í Rvík en á Þingvöllum, og kallar oss uglur, og það kolsvartar í holti. Scheving fann eins og þú einhverja umbreyting á gáfum hans í sumar, en hann gat þess ekki fyrri en post festum. johnsen sækir um það liðuga pláss. Sveinbjörnsen lézt og mundi sækja, en fyrst hann gjörði það, er eg nokkurnveginn viss um, að hann gjörir það ekki.

Hér kom fyrir nokkru síðan til stiftamtmanns skjal frá Melsteð kammerr. um alþingið. Stiftamtm. kallaði nálæga meðlimi samkomunnar til að heyra þetta lesið, en stakk sjálfur uppá því, að við ekkert um það segðum, og féllust allir á það. Samt verður það sent collegio. Kristjánsen er seztur við að semja sögu um vorar aðgjörðir, því Hoppe rekur á eftir. - Þorsteinn á Eyvindarstöðum er orðinn forlægger og gefur 50 rd fyrir manuscr., og þó mun hver okkar mega gefa 15 rd í viðbót, því nú eru heimtaðir 200 rd fyrir undirbúning mscr. Eg hefi frá Kristjánsen séð part hér af, og segi eg þar um einasta, að eg bjóst við betra. Þar við gjörði eg nokkrar athugagreinir, sem eg veit ekki nema hneyksli höfundinn; en eg prútta ekki.

Finnur litli hefir verið frískur síðan hann kom. Þú ert hræddur við hans dimission. Eg er hræddur líka, því eg er hræddur við allar dimissionir; en ekki alltjend eftir betra að bíða og allar dimissionir eru hasard spil. Mér hættir annars við að flýta dimissionum af þeim orsökum, sem ekki er vert um að tala, og hefir svo fleytzt yfir það hingað til, að enginn hefir orðið reject, sem þó hefir komið uppá teningnum fyrir þremur landsmönnum, og einn af þeim var þó dimitteraður úr þeim lærða skóla.

Kóngur hefir leyft að skólinn mætti flytjast til Reykjavíkur. Það lítur svo út sem hann hafi gjört það fyrir directionina, hverri þá er um leið uppálagt að correspondera við Financerne um kostnaðinn etc. Sú sök liggur nú í þagnaðargildi. Í Colleg. tidend. skal vera Conspectus historiæ scholasticæ Islandæ, en ágrip þar af hefi eg lesið í Berl. tid., hvar í rithöfundurinn segir, að ekki sé víst, þó stiftið haldi svo, að Islendingar vilji ei hafa skólann í Reykjavík, þar 5 fyrir utan stiftamtm. af þeim vísu mönnum, hafi óskað hann yrði fluttur, og 6 fyrir utan biskupinn að hann væri kyrr. Þar um mætti að minnsta kosti segja:

Vota eiga að vegast en ekki teljast. Því þá eg undantek Melsteð, vildi enginn nema þeir, sem búa á Seltjarnarnesi, að skólinn væri fluttur í Reykjavík. En það merkilegasta þykirlmér, að nú eru margir hræddir þar innfrá við þessa tilbreytni. Bardenfleth skal hafa boðið sra Helga rektoratið við þann nýja skóla, og það áður en resolutionin féll. Heldur þú hann hafi verið viss í sinni sök? Eg hlæ að þessu öllu, og þó það sé kulda hlátur, þá er það gott fyrir mín lungu, og mín lungu eru mér nær en öll önnur lungu.


