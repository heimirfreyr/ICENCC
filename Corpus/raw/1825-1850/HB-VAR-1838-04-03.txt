

Bessastöðum, 3. apríl 1838.

Hjartkæri bróðir!

TAKTU á móti mínu innilegasta [þakklæti] fyrir þín góðu bréf, það fyrra með assessor Johnsen, það seinna með póstskipi, sem þó loksins sýndi sig hér með heilu og höldnu þann 25. fyrra mánaðar. Mig gleður, að þú nú ert eftir vonum heilsugóður og að allir þínir eru líka frískir. Mér líður nú við sama, er alltaf heilsulin, en skrölti þó við þetta. En oft leiðist mér mikið. Þú sér af hæjarnafninu, að eg er enn á sama stað og stríði ennþá við það sama erfiða verk, sem alltaf er að verða mér þyngra og þyngra. Þó hef eg það með vitni samvizku minnar, að eg legg alla krafta fram til að gegna skyldu minni betur og betur. Bágt á eg með að trúa, að margar konur á þessu landi vakni til að ganga út í annað eins stríð á hverjum morgni og eg. -- Þungt er, að óyndi þitt er hið sama, og nú vonast eg samt eftir, þar öll von er þrotin að fá hér embætti, að heimsýki þín og óyndi linist um síðir. Það er þó oftast, að tímalengdin læknar og deyfir þess háttar. Þú ættir nú að bregða þér hingað yfir, það mundi hressa þig fremur en flest annað. -Ekki er eg úrkula vonar um, að þú einhverntíma lofir mér að sjá þig áður en eg dey. Þá gætir þú nú skoðað og reynt hestinn, sem maður minn er að útvega þér austur í Skaftafellssýslu. Hann er trúi eg rauður að lit, í meðallagi stór. Það er nú orðið lakara en fyrri að útvega hér afbragðs hesta, því að flestir góðir hestar voru tíndir saman handa prinsinum og fransmönnum, sem hér hafa verið að ferðast. Þó að þeir hafi ekki ilutzt út úr [landinu], hafa þeir samt orðið ónýtir eftir ferðirnar, líklega af ólaglegri meðferð lestamanna. Fréttir héðan man eg ekki. Vetur hefur verið frostalítill, en síðan að vorinu leið er heldur kalt og umhleypingasamt.

Það [er] mikið langt frá eg efist um að Sv[eir1bj örnsen] hafi ráðið þér heilræði, þegar hann óskaði þín vegna þú sæktir ekki um að verða J[ustitiarius], því svo er margt selt og keypt, að sitt lízt hverjum. Það þykjast allir vissir um, [að] enginn, sem fæðzt hefur í Íslandi, verði nokkurntíma st[iftamtmaður].

Eg býst nú við, að þú reiðist hirðuleysi mínu, að eg ekki skrifaði með haustskipum, en mér var þá svo þungt í skapi, að eg meinti bréfið hefði orðið verra en ekki. Bréfið mitt seinasta sá eg þér hafði ekki líkað, sem ekki var von. Það getur ekki heldur verið, að eg geti skrifað svo, að þér geti verið stundar skemmtun. Lifi eg nokkra stund, sendi eg þér sokka í gegnum Christj án.

Oft held eg hafi verið eins friðsamlegt milli embættismanna hér og nú er, og satt að segja veit eg ekki, hvort eg vildi óska þér í félagið. Hafðu mitt bezta þakklæti fyrir Aviserana. Prófastur hefur þá nú um stund.

Þó eg sé bæði farin að eldast og lasnast, skyldi eg þó róleg vera, þar á ofan hlæja að öllu því stríði, sem samferða er skólahaldinu, ef eg vissi að þú gætir sætt þig við þitt hlutskipti, orðið ánægður með þitt góða og arðsama embætti og glaðzt í flokki þeirra góðu og efnilegu barna, sem guð gaf þér. Láttu sjá þú ert karlmaður og kraftmeiri en eg. Rektu frá þér óyndið og heimsýkina. -- Drottinn annist þig og þína alla æfi. Þín ævinlega elskandi systir

 

I. J.


