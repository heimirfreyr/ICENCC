
[Þorsteinn Helgason til Páls Pálssonar]
Khöfn, 2. maí 1826

 Mál er komið fyrir löngu, ástkæri vin, að láta þig sjá bréfseðil frá mér, er leitist við að þakka þín mörgu, elskulegu bréf, því endurgoldið þau get eg hvorki né hugsa til að geta. --- --

Þú segist hafa heyrt, að glatt hafi orðið á hjalla hjá okkur þegar biskupinn fór í fyrravor --- og satt var það, trakteraði hann okkur sjálfur, NB hann varð að fara um borð strax, en við supum í ýmislegu víni skál hans. Fór eg svo með nokkrum um borð, því skipið var ei lagt af stað og komst ei fyrr en morguninn eftir, og hefur kannske merkzt, að við vorum hressir --- þó allt skikkanlega. En vitað gæti eg eftir hverjum þú hefur heyrt þetta, því það var eiginlega prívat hressing. Þér mætti þykja, að smásmugulega gangi eg nú inn í bréf þitt, en af því þú nefndir þetta, hugsaði eg þú skyldir Vita kringumstæðurnar. - Eg sé mér gengur seint með að lesa bréf þitt svona í gegnum og spinna út úr því, eða réttara leggja út af, og það verður ei interessant fyrir þig. Vil eg því heldur taka uden Videre og rispa um það, sem mér kemur fyrst í hug og líta svo til bréfs þíns, hvar það við kemur í forbigaaende.

Hvar með skal þá byrja? Eg veit! Með þann hæsta landshöfðingja, sem eg á millum kalla hann, og den theologiske qvaksalver - Íslands upplýsingar Despot (sit venia verbo nov), því það meina eg þó VÍSt ekki. En fyrst það er skrifað, nenni eg ekki að strika það út, og þú getur nærri eg meina ekki með þessu seinasta ærumanninn ábótann úr klaustrinu sive antistitem monasterii inter Islandos celeberrimi, ubi litteræ qvoqve bonæ florent Xc Vigent, justitia sedem suam primariam habet p. 13., sem mér nú kom til hugar að ræða lítið um. Er það þá fyrst að segja hann lifir, og munnhörpur hans hafa ei tekið mikilli bót síðan í haust, NB áður hef eg ekki séð hann, og hugsaði ekki til þess nema ef við bendingu hitti eg hann á götu eða í samkvæmi, sem ogso hefur skeð. En á annan hátt bar undir fyrst þá eg sá hann. Kom hann hér fyrst í enda á október. Hafði hann haft langa en slysalausa ferð, sté eins og eg nefndi í upphafinu á land í Gothenborg með Sivertsen, Hoppe og Gudmundsen, og ferðaðist svo þaðan yfir land. Það fyrsta eftir það hann kom - NB þegar hann var búinn að heilsa uppá höfðingjana og taka mót kveðjum og Hyldning einstakra af landsmönnum hans, þó mikið fárra - þar á meðal var eg - kvað Keli - ekki, var að setjast við, conferera codices og ljúka við formála til Jónsbókar samt annað fleira, sem hann ei áður var búinn með, - gekk hann daglega á Turn til þessa. En einu sinni kom hann of snemma, því bibliotekinu er ei lokið upp fyrr en kl. 10 f. m. Regentsið liggur nærri áfast við Turn, kom hann þá hér inná Garð. Einarsen contúbernal minn, sem mikið interesserar sig fyrir honum, bæði vegna þess hann var hjá amtmanni sál. vestra og hugsar uppá Mörtu dóttur hans, en sem hefur verið afslegið, þó hann nú hafi aftur góða von kannske, því hann hefur gjört allt til að þóknast ábótanum, og hafði í haust með honum conference af Jónsbók, skrifaði fyrir hann o. fl., - hitti hann niðri í garðinum, og hinn óskaði þá að koma upp á meðan. Eg var inni í mínu negligee hreint óviðbúinn slíkum gesti, hugsaði þegar hann kom inn af dyrunum hver djöfullinn þetta Væri. Hann sveigði og beygði sig, eg fruktaði og buktaði og sparðaði af complimentum. En þegar hann talaði til Einarsens strax á íslenzku og spurði að, við hvern hann hefði þá æru að tala, tók eg helmingi dýpra í með klung og art, eins og einhversstaðar stendur, - komumst við þar á viðtal langt. Fór hann að tala um föður minn, og hann hefði verið honum samtiða í Skálholti, hefði kennt sér að gera latinsk vers - hvar af þú þó ekki kannt mikið d . . . . . þinn, mátti eg hugsa - og fleira annað, sagðist þekkja mig á ættarsvip etc. etc. með mörgum blíð- og mjúkyrðum, eg líkt eftir efnum. fór hann svo. Hef eg ekki talað við hann, og hef eg þó verið í gildi með honum hjá prófessor Magnússen og víðar, samt í gildi er við Íslendingar héldum etatsraad Thorlacius, sem reisti í gær áleiðis til Ítalíu, hvar um meir síðar. Skömmu eftir jól, eg trúi  hans geburtsdag, þriðja í jólum, fékk ábótinn Jónsbók af hendi leysta og sendi hana Kansellienu, eg veit það svo greinilega, því sama dag var veizla hjá honum þeim sem komu og gratúleruðu honum, og það voru trúi eg einasta Thorarinsenssynir (sem hafa daglegt samneyti með honum, því hann býr hjá lbsen nokkrum gsem biskupinn bjó hjá í fyrra), er þeir borða hjá og Lárus Thorarensen býr líka hjá; Prófessor Magnússen (því hann hefur rinfengi Við hann, þó líklega meir af því hann vill ekki slá hendinni við smjaðri hans en af því hann eiginlega heiðri hann svo mikið); Thorkelín - hann er nú þar sem bezt gengur, áður hefur hann, eg trúi 1800, hér í dagblöðum rifizt við hann -; H. Einarsson, Ö. Sigurðsson (sem líklega hefur girnzt helzt hressingu), og eg veit ekki hvort H. Bachmann. Þú sérð þar hans yndlinger hér í bænum (ef svo mætti kalla, því B. og S. hafa kannske farið af fyrrgreindri orsök). NB yndlinger kalla eg þá sem smjaðra eða lúta honum sérlega. Daginn eftir kom í Adresse Avisirnum svolátandi lukkuósk:

Til hr. Konfr.r Stephensen Dr. juris etc.

<verse> Gid endnu mange Aar hos os du leve kan hekranzt med sölvgraae Haar, du Ziir for Fædreland. </verse>

Margir urðu illir af þessu - sumir héldu að sönnu það væri spott - en líklega hefur það ei verið. Hann sjálfur hafði getið uppá, að Magnússen væri höfundur - en líklegra þætti mér nærri því um gamla Thorkelin, því það er eftir honum. Einhver hafði hugsað til að setja þetta inn í Avisen aftur (en ekki varð af því, og gilti það líka einu, því þó ærgerligt væri að hugsa um þetta Ziir for Fædreneland Vita allir það hefði mátt eins vel vera 5 og k og a og m):

Til Versemageren i Adresse Avisen for den 27de (1. m. (0: desbr.) - Aut insanit homo, aut- De veed vel ei hr. Versemager!

at det skal hjælpe Dem i Deres Sager

naar De vil læse Henderson of Iceland. Han skildrer dog ret godt den brave Mand! 

Því Henderson í sinni engelsku ferðabók um Ísland nefnir manninn og finnst það víða hann hnýtir við honum og hans framgangsmáta. Og þess vegna hefði þetta kannske verið óviðfelldið. En í undandrætti varð það, því daginn eftir hefði það átt að koma, og varð sem sagt ekki af því. Þú þekkir höndina á vísunni, en það er satt, eg hef afskrifað hana hér, og er því ei sagt það sé sama hönd. - Nú lengra áfram. Hann skal hafa sótt um 4000 rd. fyrir erfiði sitt á Jónsbókinni til Kanselliesins, undir hvers mati hún mun liggja kannske lengur en skemur, því ekkert heyrist um hún muni verða útgefin á þess kostnað, --- og sagt er hann hafi boðið hana Oldnordiska félaginu til að láta hana út koma, svo það gefur átyllu fyrir hann hugsi hún ekki komi út á Kanselliesins kostnað. En loksins skal hann hafa fengið 2000 rbd., sumir segja langtum minna, og það er eins líklegt, fyrir fyrirhöfn sína. Líka skal hann hafa sótt um fyrir reisukostnað sinn hingað niður 2000 rbd. til kóngs gegnum Kanselliet, en fengið til svars hann hefði ekki farið í þess gagn, aðrir segja: hefði engi beðið hann að koma.

Nú hef eg nýlega heyrt, og það berst hér á milli, að hann hafi sótt um 400 rd. tillag til sín aarlige Gage og borið til þunga Familie, og þó hann ætti jarðagóss lítið, sem fólk héldi mundi vera sérlega arðsamt, svaraði það varla kostnaðinum. Víst er það, hann hefur barið sér á þessa leið við einn mann, er eg þekki, en hvort það er á hærri stöðum líka þori eg ei að segja. Þó staðfestir fyrri Sögnin þetta og allt hvað annað. Etatsraad Thorlacius sagði mér í vetur - heimuglega - að hann hefði umtalað við hann, hvort ekki mundi geta fengið privilegium fyrir sig eða prentverkið heima að prenta almanök, því þau dönsku fengju hvort sem væri litla afsætning í Íslandi, og það drægi þvi ei til neins munar frá þeim hér, o. s. frv. En Thorlacius svaraði nei, ekki nema mót þeirri afgift til Universitetsins, sem Schultz, er þrykkir þau, borgar, að tiltölu, og hún er býsna mikil, svo ábótinn mun hafa gefið frá sér þegar hann heyrði hvernig í lá og hann sá hann mundi ei geta fengið leyfið án afgiftar. Þvílíkt fleira efast eg ekki um hann hefur haft í hyggju að útvega, þó ekki viti menn það.

Enn grunar mig það, að honum muni miður hafa ágengt orðið hér í vetur en endrarnær áður, því þó þeir stóru hafi tilsyne ladende tekið honum vel, eru flestir farnir að þekkja hann. En aldrei hefur hann að sögn þeirra, sem til þekkja, verið eins krjúpandi hér og í vetur, því ekki einasta við þá háu, heldur og við sína líka og undirmenn, já við alla þá, sem hann hefur haft nokkuð með að gjöra eða séð, svo að der er næsten udartet til Ækelhed i höjeste Grad, því meir en Forfængelighed hefur það verið. Til dæmis hér uppá vil eg nefna: Hann hefur gengið á fyrirlestra hjá Örsted í Kansellienu, sem hann heldur fyrir zheologum yfir kirkjuréttinn. Hefur hann komið þar allténd og talað við Örsted þegar getað hefur, en hinn hefur vist leitt sig hjá því. Ábótinn hefur allténd eða oftast hlaupið á bak við Örsted, þegar fyrirlesturinn hefur endað og hinn ætlað út, til þess hann skyldi ganga á undan út. Örsted hefur þá ekki getað annað en beðið hinn ganga á undan (sem hærri í Rang), og SVO hefur oftast verið, að hann hefur orðið á undan, þó Örsted seinast ekki hafi verið farinn að gefa gaum að þessu. Því víst er það, að bæði hann og aðrir hærri og lægri sjá þetta.

Nú bar svo til, að ábótinn keyrði út í jægersborg að finna auditeur Stephensen í vor. Keyrði hann þá með toppaða hesta --(0: með messingskúftoppa, er standa upp úr beizlunum á hestunum, sem fyrir vagninum ganga, er öngvir lægra í Rang en Kamerherrar mega brúka, og alltsvo ekki hann heldur, sem er neðst í öðrum Klasse), líklega til þess að láta sjá maður væri í vagninum heldur en ekki. Hann sagði þar frá ymsu heldur stærilatur (NB Stephensen sem frænda sínum, en Chr. Skúlason frá Skarði, sem er þar úti, sagði mér frá aftur), eitt meðal annars, að Örsted léti hann alltaf ganga á undan sér út af fyrirlestrum, sem hann sagðist heyra hjá honum að gamni sinu, af því hann væri hærra í Rang, - að systir hans Væri nú orðin frú, því Ólafur sonur sinn væri orðinn Vice justits secretaire í Landsyfirréttinum (en hefur líklega gleymt: uden Gage, Anciennitæt eða EXpectance, og hún þvi slétt ekki frú). Að hann hefði svo mikið að sýsla á þessum dögum, því þeir væru að bjóða sér aftur og aftur allir stórherrarnir, en það væri illa tekið upp, ef hann ei kæmi, o. s. frv. Og hann hefur nýlega látið teikna sig af, NB á sínu úníformi, sem hann lét strax í haust búa sér til splindur nýtt og forsómar ekki að brúka, enda út á hauginn (0: nærri við hvert tækifæri), og setja þessa teikningu á Udstillingen í ár. (Það er nefnilega af Kunstakademienu árlega til offentlig Skue for Betaling útvalin fallegustu málverk og Kunstsager, sem fólk hér í maímánuði, meðan aðrar lystisemdir ekki eru fyrir hendi, skemmtir sér við að sjá. Þegar eg sá hans Portrait þar man eg ekki að eg hugsaði: D. h. þig nú!

Nokkrir segja eftir málaranum hann hafi beðið hann að mála svoleiðis á brjóstinu, að á vissum stað yrði yfirtrekt með farva aftur, NB þar sem krossinn er væntanlegur?

Hann fer heim eftir sem eg hef heyrt með Petræus, hefur hann smjaðrað fyrir honum hér í vetur, jafnvel þó eg heyrði tekið til þess í fyrra, að hann ekki hefði boðið honum sem nátengdum í brúðkaup sr. H. í fyrra.

Á félagsfundi okkar í haust var hann (nl. í þvi Íslenzka bókmenntafélagi, sem haldinn er allténd uppá Turni), hugsuðu menn þá, að hann mundi af einhverjum verða próponeraður til heiðursmeðlims eins og biskupinn í fyrra varð, en ekki varð af því, og líka var búið svo um hnútana að búa af okkur sumum, að hann hefði fengið fleiri nei mót en já með, og því ekki orðið antekinn, og er það álitin mikil sneypa, þegar það ber við í félögum, en af því varð ei í þetta sinn. Þar á mót var á ársfundinum seinast í marz próponerað af Briem kandid., sem er sona vindhani, við Magnússen próf., að gera hann að heiðursmeðlim. Var hann þá sjálfur ei til staðar, og héldu menn það hefði setið í honum, að hann ei varð heiðurslimur í haust. Magnússen gat ekki annað en tekið vel undir þetta, öllum kom það óvænt uppá, og hans helztu mótstöðumenn sem Repp, V. Erichsen o. fl. ekki voru til staðar. Ofan yfir mig og fleiri datt, því við héldum öngvan efa á hann mundi verða upptekinn, men bi lidt: 13 voru á fundinum, þar af 6 hans vissir Vinir, nl. 2 Thor., H. E., H. B., Briem og próf. Magnússen, sem þó ekkert votum qva proponent mátti eiga. Ö. S. var hvorki með né móti, um hina 6 má ráða af útfallinu, það var assessor Oddsen, laut. Rafn, Jónassen, cand. Guð[mundsen], Skúlesen og eg - - - nú var vóterað, upp kom sub magna exspectatione nei, já, nei,  nei, já, nei, já, nei, já, nei - hér um bil svona hittist á að það [kom] sífellt nei eftir já. Hér voru þá 6 nei og 5 já, hann alltso ekki antekinn. Lyftu þá sumir brúnum. Einn hafði ekki gefið neitt votun, en ekki vildi hann gefa sig fram. Fyrir stref þess sem próponeraðí og hinna, sem þótti skömm að láta svo fara fyrir slíkum manni, var vóterað um aftur, og héldu þeir einhverjir af náð kynnu að umbreyta votis sínum. En þá komu út 6 nei og 6 já, því sá sem ekki hafði vóterað í fyrra sinnið, hafði sett já nú, þegar hann sá hvernig á stóð. En það var ei nema til mæðu, því hann varð ei antekínn þrátt fyrir þetta, þar próf. Magnússen ekki mátti gjöra udslagið (eins og áður sagði eg) sem proponent. Varð því hér við að blíva sem komið var, að hann féll heldur tvisvar en einu sinni í gegnum. Hvernig þetta hefur allt tilgengið er ekki vert að láta neinn heyra, en allir mega vita, að þetta hefur skeð. Ekki held eg hann viti þetta sjálfur, því enginn hefur líklega viljað segja honum það, en ekki efast eg um hann muni heyra það, ef ei fyrr, þá heimkominn.

Nú mætti tala um, hvort maðurinn ei mundi verða krossbundinn á brjóst áður en lýkur, því sínu sinni hvern kross hefur hann þó á herðunum, en kæmi styrktarband á brjóstið, mundi það þvost af, hitt annað, eins og assessor og etatsr. á Brekku skulu hafa til orða tekið, þá hann fór, að honum væri orðið mál að skola sér. Og heyrt hef eg sagt, að hann skuli hafa mælt það fram með sér, að hann væri sá einasti konferensráð og líka einasti justitiarius í kóngs vors ríkjum og löndum, sem ei væri R. af Dbr. Þetta er að sönnu negativ anbefaling og má skera hann sjálfan sárt, þó þéna verði til anbefalingar. Menn disputera pro og contra, og man kan sige, der pro und contra im der sach sich meget lader sige, eins og stendur í einni nýrri vaudeville. Men man kan og svare paa som der staar: Nu lad os höre! Spidser Eden Öre! Nyt faaer vi at vide i Tide!- Nú er það að segja, að kammerjunker og major, samt adjudant hjá kóngi vorum og honum mikið handgenginn svo ungur maður - hefur hann 7 eða 8 innlendar og útlendar orður, en einkanlega nafnfrægur fyrir sína drift við innleiðslu innbyrðis undirvísunarinnar 1) hér í Danmörk og enda í útlöndum (hverri kóngur ann sérlega mikið - Abrahamson að nafni, hefur orðið þess var, að ábótinn skal vilja setja sig á móti hennar innfærslu heima, líklega af því honum ekki er falin hún sjálfum á hendur (heldur biskupinum okkar) og hann ekki getur alltso fengið nafn af hennar innfærslu heima. Því þó biskupinn ekki færi hana inn fremur en hentugt sér, ef það er nokkursstaðar --- því að Hjálmarsens 2) planlitla projecti, sem þú lika nefnir, verður líklega ei mikið gegnt, og það er heldur ekki eftir nærverandi kringumstæðum með almúga upplýsing á Íslandi betra eða eins góðs að Vænta með henni, eftir sem mér sýnist, þó hún yrði yfir höfuð innfærð - getur ábótinn líklega ekki verið þar Við riðinn.

Þetta er nú Víst, að Abrahamson hefur horn í síðu hans, eg held helzt þess vegna, og mun ábóti vor líka hafa merkt það. Hef eg eitt skírteini helzt þar um. Im: Prestur sira Ásgrímur, sem nýfarinn er heim með Símonsen, var uppi hjá kóngi áður en fór. Var hann snemma um daginn í Forgemakkinu og hafði sætt því tækifæri vegna þess Abrahamson, einn hans helzti aðstoðarmaður, var þann dag tjenstegörende som adjutant hjá kóngi (0: gekk á milli eins og vandi er til þess að segja hverjir úti væru, fyrst kæmu inn etc. etc). Hafði Abrahamson lofað presti hann skyldi fá að tala við kóng svo fljótt sem yrði. Kemur nú ábótinn upp og ætlar að fá audience, hittir prest og þeir

1) Hann fór til Rússlands í vetur sem ambassadeur í andledning af þess nýja keisara kosningu og rífkaðist ei heldur þar við lítið vegur hans. Víst er það, að maðurinn, ekki nema rúmt 30 ára, er á góðum vegi.

2) Hjálmarsen fer nú heim og hefur fengið kansellieanbefaling, hvort leiðarvísirinn til að velja guðfræðisbækur, sem hann reit í vetur á 1 1/2 örk, hefur til þess gert, skal eg ei segja. Ei mun hann nú aftur koma. ræða við hvor annan. Kemur þar tal ábóta, að hann fréttir hver þjónandi sé jöfri í dag. Hinn svarar: Abrahamson, og segir hinn þá: Nú, regerer Abrahamson hér í dag? Og fór með það sama burtu.

En nýlega er nokkuð komið á fót hann áhrærandi í tveim dagblöðum hér, nl. Pólitivininum, sem svo kallast, og í Dagen þar á eftir. Það fyrra stykki í Pólitivininum er Opfordring til hans að gefa upplýsingu um Landsuppfræðingarfélagsins aðgerðir, Status svovel í oekonomisk som litterær Henseende, ásamt fleirum Spydigheder som Citation af Islands annaler for 1809 til Bevis paa hans store Redelighed, Uegennyttighed og Patriotisme. - Í Dagen fyrir næstl. þriðjudag kom það sama út með víðari útlistun, sem ekki er að efast um að bitur hann. Undir stykkinu í Politívininum stendur nafnið Hald - hvort sem hann hefur skrifað það eða ekki. Undir því í Dagen stendur ekki nafn. Eg sendi þér bæði númerin geti eg fengið þau, að gamni mínu, og sérðu þá bezt hvað það er og hvernig þér lízt á það. Geti eg ekki fengið blöðin sjálf, sem eg ei veit, skal eg senda það í afskrift, og getur þú sýnt amtmanninum það, því vísast er honum þyki gaman að hafa það, ef hann ei fær Dagen sjálfur. Ymsar eru tilgátur hver þetta hafi skrifað, en fyrir þér vil eg leysa svo úr því, að þér þætti ekki undarlegt þó Subskriptionsplana Udstæderne af Jóns Postillu vissu eitthvað um það og þætti gaman að því 1) - rigtignok eins og aðrir, þó ýmsir tortryggi nafnið í Politievininum. - Hvaða verkun þetta hefur má ei vita. Þrír dagar eru nú liðnir síðan það seinna kom, og ekki er hann búinn enn að svara neinu, en á hverri stundu vænta menn eftir að sjá eitthvað, því ósvarað getur hann ei látið það fara, án þess að próstituera sig, og til þess mun leikurinn gerður, að hann ekki geti það heldur án þess þó hann svari, en mikið hangir það samt af því, hvernig hann tekur i taumana, því verði hann grófur, fær hann líklega ómælt, en þó hann fari hægra, mun hann ekki greiða sig svo létt úr flækjunni að fullu.

1) En það er arcanum, já og uppdiktur. Því Kfrs hefur nú seinna látið sér um munn fara það væri Jens Möller prófessor tillige med en udarmet og fordrukken islandsk Student (nl.: skyldi vera Hjálmarsen) en epiteta, einkum það síðasta er lögnagtigt og ondskabsfuldt. Annars gerir líklega heimferð hans, - sem þetta kannske yti undir, - þó sárt sé að skilja við þegar svo nærri er komið hátiðlegheitunum og þeirra Fölger, - enda á því fljót[lega].

Annars skal honum blæða það, að hann ekki getur fengið að vita, hver hann áreiti á þennan hátt. Sumir hoppa eins og krummar yfir þessu hér, og enda sumt af Danskinum, sem þekkir hann. Aðrir segja með hárri röddu: „Pílur þínar skulu þér sjálfri að bana verða, þú forstokkaða kynslóð, og þín eiturskeyti munu ei skaða Drottins smurða.“ Eg er utan við, eins og þú veizt, og veit ei hvað réttast eða sannast er þar. Annars get eg þó fært hér líka nokkuð til upplýsingar, og það er svohljóðandi: Sunnudaginn eftir að þetta stykki í Politivininum kom út, kvaddi prestur Ásgrímur Abrahamson, sagði þá Abrahamson honum, að hann hefði með ánægju lesið þetta stykki - það væri vel skrifað, mikið hnyttilegt og líka þörf á því, og bætti við: Han skulde nok se til at det korn for höjere Öjne. Hoppe hefur ogso talað um það við mann, sem eg þekki, og sagði „at Konfr. var der rigtignok sat í en forbandet Kattepine“ (eller saa omtrent). Fleirum hefur litizt það sama.

Um flest þetta undanfarna má eg segja relata refero, eg segi eins og eg hef heyrt og held sjálfur fyrir satt, ellegar eg er eigin vitni að. Nú mætti eg yfirláta þér að draga resultatið af þessu öllu, en mín meining er þó sú, að maðurinn muni fara ókrossbundinn og án alls lyklaveldis, víðara en komið er, heim. Því hvað smjaður etc. etc. kann að að geta gjört, mun vega sig upp þegar búið er að skoða allt á alla vegu. Verði hann hér fram yfir það júbílhátíðin er enduð og prinsinn confirmeraður og trúlofaður - hvar urn seinna - kynni hann að flækjast inn á millum, eða þetta þyki mér ekki ólíklegt ske kynni, en þó gizka eg á, á þann hátt að fleiri yrðu áminnztir, svo sem biskupinn okkar og amtmennirnir. Þetta gefur nú tíðin að vita. Segðu eg hafi verið sannspár, korni orð mín fram, annars má eg segja sjálfur við mig: Hvað Vilt þú tala um þvílíka heimuglega hluti, sem ekkert skyn ber á, og það er nú í al fald satt. Hann skal nú vilja fá Magnús frá Skaftafells- til Borgarfjarðarsýslu, hvort hún er liðug enn veit [eg] einu sinni ekki. L. Thorarensen er talinn viss til Skagafjarðarsýslu og mun hann fara heim til Norðurlands. 1) Hann og eins bróðir hans jakob hafa orðið að vera afhængige af ábóta, þó annars séu selvstændige. - Nú til bréfs þíns hér tilheyr: Fallega fórst assessor og etatsr. með að antaka ekki Ólaf til viceassessors, og er það auðséð, að ekki hefur gróið um heilan fyrir þeim né slokknað aldeilis frændaástin til kallsins. Gaman hefði verið að því hálfvegis hefði Thomsen kaupmaður heft hann, því þá hefði einhver litið upp.

Ágætar eru Marðarvísurnar, lærði eg þær fljótt og raula þær oft fyrir munni mér og þó einkanlega vindinguna með öfundina, og svo seinast þrenningin í einingu og eining í þrenningu, nl. eigingirndin, því satt er það, að allt hitt er í henni consentrerað. Ekki væri það nema mannsverk fyrir assessor Thorarensen að fá vísurnar útgefnar, þegar hefur látið sér um munn fara, að það Væri ekki meira en fyrir Þorkels þunna visurnar. En líklegast er eins og þú segir, að það séu einasta Udflugter.

Skammarlega þótti mér ábótanum hafa farizt í fyrra að burttæla, því svo kalla eg það, erfiðisfólk biskups út í eyju til sín. Guðmundsen hefur imprað á því við mig, og ergilegur varð eg við að heyra það. Man eg, að eg þá hugsaði honum gott.

Ekki ber á Klausturpóstinum. Kannske hann ungi honum út öllum í einu þegar hann kemur heim. Meðan eg man til, þá gerðu svo vel og útvegaðu mér ef getur Klausturpóstinn fyrir 1821, fyrir október, nóvember og desember, samt titilblaði fyrir það ár. Geturðu ei öðru vísi, þá heila árganginn fyrir það ár, því eg á hann for resten complet - þó ekki sé sérleg eign í. heldur af því eg held þess háttar saman. Líka vantar mig fylgiblað til no. 6 fyrir 1823, og ef það væri að fá einstakt eða með 1. nr., væri það rétt gott. Gerðu líka svo vel og láttu mig fá nýju útgáfuna af Handbókinni, sem nú mun út komin. Eg skal aftur, ef þú Vilt eitthvað hafa, láta í té. Farnir eru typerni að sljóvgast hjá honum þyki mér, og helzt verð eg þess var á nýju sálmabókarútgáfunni sumstaðar. Ekki er Nýja testamentið Öllu

1) Þann 20. er nú Skagafjarðarsýsla veitt L. Thorarensen og fer hann nú heim, líka Stefán bróðir hans, sem í vetur hefur verið hér niðri að læra höndlun. Secretairen Vigfús kom út á Galianstalten hér, Bisterrupgaard, og er þar síðan. Er honum trauðlega bata að vænta. betra. Það er sem þú segir, að merkilegir eru Schevings sálm., --- hef eg séð þá hér á biblioteki - og einkanlega fyrir dedicationen, og ekki get eg ímyndað mér betur heldur en dedicationen hefði verið útslétt ei síður en Í þann tíma í nýju Handbókinni hefði ei skildingurinn anzað nei, nei! Fróðlegur er reikningurinn fyrir vísindastiptunina eða Landsuppfræðingarfélagið aftan við desember nr. á Klausturpóstinum. Þó mega þeir vera skarpari en eg, sem læra af honum allar atgerðir hans við félagið, og sé nokkuð byggt á huldu eða réttara öngvu, þá er það hann.-

Nú finn eg á mér, að eg er orðinn nógu langorður um allt þetta, en eg vona þú fyrirgefir það, um þetta var mest að segja. --- En nú annað. Hoppe fer nú heim með Sivertsen (að hann er orðinn stiftamtmaður þarf eg ei að nefna), sem þessi seðill á með að flytjast. Hann trúlofaðist í vetur skömmu eftir jól fröken Haffner general majors og stórkross af Dbr. etc., mikilsmetins manns og eg trúi ríks. Giftist hann henni á miðvikudaginn var (var konferensráðið þar, því ekki gat Hoppe annað, þó kannske feginn hefði viljað, vegna þess hinn bauð honum, og líkl. kannske meir, í fyrra til H. St. brullups etc.).

Annars mun Hoppe þekkja manninn og vel hafa leitt sig hjá honum. En konfr. smjaðrar honum og hinn heldur góðar Miner í mót. Guðmundsen hefur sagt mér, að þegar þeir voru í Gothenborg í haust, vildi ábóti allténd liggja í sama Værelsi og Hoppe á næturnar, en hinn færðist undan. Einu sinni voru H. og Guðmundsen búnir að læsa að sér og þess varir hinn stóð á hleri fyrir utan. Lýkur þá Hoppe í snatri upp og segir í gættirnar: „Det er en Kjæltring som lurer paa og hörer efter hvad andre snakke sammen.“ Hafði blóðroðnað, því hann merkti þeir urðu sín varir og var lengi þurrlegur eftir. Svo margt er nú í mörgu.

Hoppe fer nú heim með heila Familíu, eg trúi fyrir utan frúna, þénara, píu, og einhver hefur sagt fullmektugan. Eg held hann sé yfir höfuð mikið vel liðinn. Ekki hef eg gjört Bekjendtskab við hann, því eg hef ekkert haft að ónáða hann með. Að hann hafi útrétt neitt Sérlegt veit eg ekki, þó held eg að hann hafi gert allt til að fá Viðbætur við biskupshússbyggingu, sem nú skal vera gefin, eg hef heyrt 6000 rd., og skal Hoppe líklega eftir bón biskups hafa tekið sér uppá fyrirsjá alls, og má það létta mikið á biskupinum, því ekki efast eg um að hann hafi sjálfur hönd í bagga það sem hann vill og kannske með þyrfti. Seindrægt verður líklega samt hússmiðið og ónæðissamt. Ekki vil eg að sönnu efast um, að þegar allt er búið verði honum betur borgið, og þó einkum síðan eftirmönnum hans. Sjálfsagt er honum hefði orðið sem þú segir timburhús umstangsminna. En bezt af öllu held eg hefði verið, eins og þú nefnir, læknis nesið, hefði einasta gengið að fá hina góðviljuglega þaðan, einkum þar eð bújörðin er vist sérlega góð af því sem gera er þar syðra, og þó helzt vegna húsanna, þegar þau hefðu getað orðið hentug fyrir hann, og mikið þyki mér, að uppá það hefur ei verið komið.

Hvort nokkur umbreyting við skólann hefur verið í bígerð (eins og dón. segja) í gegnum Hoppe hér í vetur, skal eg ekki segja, en víst er það, einhverrar leiðréttingar sýnist hann og hans stjórn þurfa við. Biskupinn heyri eg allareiðu í vetur hafði bætt um sitthvað. Mér eftir minni heimsku virðist annar rektor nauðsynlegur, en að lektor theol. læsi einn vetur fyrir öllum þeim, sem ætla að verða prestar án þess að ganga lengra, hinir sem lengra ætluðu væru þar á mót einu ári lengur í sjálfum skólanum, þvi enginn efi sýnist mér á því, að þegar þeir, sem úr Bessastaðaskóla koma hingað og til dæmis í Religion hafa brúkað annan eins tíma til að heyra yfir hana og Exegetik með langsömum fyrirlestrum, eins og þeir brúka til Historiu - Geografie - sem þeir aparte að undanförnu slétt ekki hafa haft, og hebresku eða enn meiri, þá megi undirvisunin eigi vera vel löguð, er þeir eftir allt fá verri Karakter en þeir sem á einum mánuði nokkra tíma um daginn hlaupa með tilsögn Krogmeyer í gegnum. Líka má matinn hingað til að lesa yfir historiu vera skrítinn, þegar þeir sem hafa verið 8 ár í skóla ekki hafa heyrt yfir hálfa heimsins historíu, þar sem hér í skólum einn eða tvo tíma hæst á dag stundum, er lesið yfir hana alla á ári. Um hebreskuna tala eg ekki, því nú er svo langt síðan hún var uppáboðin að hún mætti koma í kraft, því hlægilegt er að skrifa fyrir Genesin í hebresku eina bók af Livius, eins og eg sá í haust í lektors testimonio fyrir St. Gunnlaugsson 1) En nóg um þetta, því það er í loftinu að byggja hervirki og helzt fyrir mig. Hræddur er eg um lektor fái frá Direktioninni snuprur í vor fyrir Skúlesen, því síður en Bachmann, sem fyrir lengri tíma síðan var dimitteraður, er hann að forsvara.

Hver orsök er eða tilefni til þess, að stúdentar nú framvegis tapa rétti sínum til að vera friir við skatta og tolla - eins og þú líklega verður búinn að sjá útkomið lagaboð um - skal eg ei segja, en það þykir mér, að flestu eigi að fletta þá samt. Þurfum við þó hvorugan að klaga, því við erum trúi eg þó til komi, frá því teknir sem áður dimitteraðir. - --

Þann 7. Eg ætla nú að halda lengra áfram, því flýta má eg mér, þar Sivertsen fer af stað á morgun, en bótin er, sem stendur er mótvindur, og vildi eg biðja, að Ægir vildi aftra þeim eina tvo daga, svo eg gæti lokið bréfum mínum heim, því annars verður allt hálfkarað.

Nú til landa okkar. Þeim líður þá flestum vel, sem hér eru, og allir lifa nema Þorsteinn prentari Rangel, er dó í vetur, gamall og hrumur af elli. Sæm. Brynjólfsson liggur að sönnu og hefur síðan jól verið á. Friðrikshospitali vesæll af brjóstveiki, sem þó ekki hefur gengið sérlega nærri honum, en jafnt þvingað hann alltaf. Nú er hann nokkru skárri og hefur í hyggju að komast heim með Christensen til Eskif. Líklega kemur hann ekki aftur, þó enn ekki hafi hann examen, því hætt hefur hann verið kominn tvisvar, og er svo vel orðinn að sér, að praktiserað getur, máske og succederað einhverjum handlæknurunum heima. Hættara hefur Matthiesen legið og liggur enn á alm. Hospitali í allra handa vesaldómi og máttleysi. Yfirgaf hann í sumar Condition sína í Örholm sem Huslærer og reisti svo yfir til Svíaríkis nokkra stund, en hafði ekkert stöðugt plan, kom svo aftur, veslaðist upp og er nú eftir sem mér virðist ekki svo ásigkominn, að haldið geti út þennan mánuð. Við landar hans höfum gjört lítil samskot handa honum, því sjálfur hefur hann

1) Honum held eg gangi vel. Chr. Magnússon er og danskur júristi, gaf hann frá sér í haust og hefur haft handleiðslu Stephensens á Jægersb., hvar hann er. Steph. kom í haust af Hospitalínu aftur út, samt mikið líkur. ekkert haft. Hann hefur annars haft rétt gott höfuð, en vesæld hans líkhamabyggingar og Örðugur uppdráttur samt nokkuð sérsinni hefur gert, að hann jafnan átti þungum kosti að sæta. 1)

Sivertsen fer heim og getur bezt sagt af sjálfum sér, þó kannske ef allt ætti að vera kritisk satt, væri eins gott að hafa aðrar Hjælpekilder at öse af ved Siden af ham for at udfinde det Virkelige (sande) stundom. Hann skauzt svona hálfvegis í burtu, svo við ekki vissum sumir af, en kemur líklega aftur í haust. Til Philosofíc. í haust fékk hann tvö non í Astronomie og Moral, for resten haud, og þótti sumum hann þó heppinn að slampa með það. Að sönnu vantaði lítið á non til höfuðkarakters, því eitt hafði hann frá Philologis, og 4 gera non. Heima heitir það kannske hann hafi fengið einu haudi fleira en laudin voru, en þó skal eg bevísa þetta ef vill, því skrítinn var milliburðurinn með Karakt. til Artium (er þú getur um), og mun vera frá honum sjálfum komið, því í bréfi frá skólabróður hans sá eg lika hann gratúleraði honum fyrir það hann hefði verið nærri búinn að fá laud. En vist var það, að það voru þó re vera haud án undantekningar. Studiosum juris kallar hann sig síðan, og mun hann hafa lært þá eitthvað þess háttar í vetur. Þó er meining mín, að hann ekki sé orðinn efni í Videnskabsmand. Hann hefur lifað eins og hann hefur getað, en þröngt mun stundum hafa verið um. Af öllum er hann samt svona nokkurnveginn liðinn, því náttúran er ekki slæm ef Dannelsen hefði verið frá fyrsta hentug.

Þann 19. Bachmann fékk í haust haud í öllu til Artium nema non contemn. í latínskum stíl og land í Historiu. Mun lektor koma illa, að óskabarn hans fór svo í stílnum. Til Philologicum fékk hann 4 laud og l non, nl. í Matematik, og var það hraparlegt, því allténd er verra að fá það til Philolog. Það er hægra og maður sér þá, að ekki er til góðs að gera með annað en haud til annars EX. Hann hefur annars verið sæmilega iðinn, og er að mínum dómi nógu vænn piltur og eg held vel liðinn.-

1) Matthiesen dó hér sem von var að þann 7.  m. um kvöldið. Við landsmenn hans stóðum fyrir greftrun hans og skutum saman þar til meir eður minna. Skúlesen þar á móti er grobbskjóða og montari, en þar hjá tossi (á íslenzku). Hann fékk í haust lutter haud nema non í Religion, og það var merkilegast, og heldur hefði eg viljað fá þau í tvennu öðru, því það er vesælt. Mér þótti annars gaman að því, vegna þess að áður hann fór upp í Religion hafði Jónassen sagt, að eg mundi heyra á hann, en hann svaraði: „Eg held hann þurfi þess ekki, hann mun ekki vita öllu meira í henni en eg.“ Því til þess skriflega sagðist hann vera viss uppá hann hefði fengið laud, þar það hefði verið rétt orðrétt úr Krogmeyer er hann skrifaði.- Satt var það sem hann sagði um mig, en þó þótti mér gaman þegar útfallið var svona, hvað hvelplingurinn var montinn. Korn hann þó upp undir þeim auðveldasta í henni. Undir Engelstoft var hann í Historiu, kunni ekkert og hefði fengið 0 hjá öðrum en Engelstoft, því hann vill ógjarna gefa Íslendingum minna en laud til fyrsta Examens. Hann fór hvað úr öðru með hann, en hinn vissi annaðhvort ekkert eða hreint vitlaust. Seinast fór þá Engelstoft í Íslands sögu og spurði að, hvenær Ísland hefði byggzt, eg trúi hinn segði eftir 900! Hvenær komið undir kóng? Eitthvað 1400 etc. Hristi þá Engelstoft höfuðið og sagði: „Og De er dog en Islænder“, og hætti, en gaf rigtignok hand, þó með mínus-teikni fyrir aftan. Í Geogr. var hann ei betri, og ekki gat eg gjört að mér ei að brosa þegar hann ekki vissi um Liðandisnes, sem hann hafði siglt f.!

Í Mathematiken vænti eg þú rekir upp stór augu. Hann fékk í henni udmærket í skóla. Hér gat hann öngvan Karakter í henni fengið og var eo ipso egl. reject, en þeir létu hana eftir debatte af náð falla frá, þó með því útþrykkilega tilleggi, að hún í haust skyldi fullkomlega koma í gang við Examen fyrir alla hér eftir dimitteraða frá Bessastaðaskóla.

Þar sérðu nú Figúrurnar sumra úr skólanum, og sýnist mér það Bevís uppá hann þurfi endurbótar. Og mikið tal gekk á í haust fyrst eftir Examen um hvað vesælir þeir hefðu verið, sem komu úr skólanum í ár. Skriflegu spursmálin voru annars mikið létt 6. gr. í Religion: „Hvori bestaaer den sande Gudsfrygt og hvorledes fremstilles i det N. T. Pharisæernes Hyklerie som stridende mod samme?"

Til Philologicum fékk Skúlesen 5 haud ill. segi og skrifa etc. Hafði hann þó lesið mikið flittigt og gerði sér (einkum heyrði eg hann tala um það í Historiu) von um kannske præ. En fundizt hefur þeim hann jafnþunnur, og líklega er útgjört um það, að hann ekki verður publico encomio ornatus til anden Examen. Báðir fengu þessir Regents og dobbelt kommunitet í haust strax. 1)

Jónassen gekk mikið vel til síns anden Examen, fékk hann mestpart laud, og því gott laud til höfuðkarekters. Hann er reell piltur og góður vinur minn, held eg hann flytji til mín nú, því Einarsen contúbernal minn fer til Skúlesen. Þyki mér það rétt rænt, því þó okkur hafi lynt sæmilega saman, hefur hann verið þurr og egennyttig, en er for resten mikið iðinn og spakur maður. jónassen stúderar júra, varð það svo, því hann var svo óheppinn, eða eg held réttara heppinn, að eignast króga fyrir norðan með kærustu sinni, og ætlaði annars að vera theolog. Eg er nú einn að brölta við það heygarðshornið eins og áður, því Hjálmarsen fer nú heim.

Eg held annars eg komi hér með parenthesi dálitla um mig sjálfan, fyrst eg fór að koma við mig. Það er þá fyrst af mér að segja, að mér líður vel eins og að undanförnu, er hraustur og heilbrigður, en vonast nú eftir ádrepu í haust eða vetur, því eg trúi að það sé mislingaár sem kemur. Samt eru þeir ei hættulegir þegar farið er varlega. - Frá mínu ökonorniska ástandi hef eg heldur ekkert sérlegt að segja annað en það gengur svona jafnt. Eg hef fyrir utan kommunitetið tvöfalt og Regentsið (sem að sönnu hefur í vetur verið lægra eftir því sem spesían hefur fallið) tvö lítil stipendia, annað uppá 20, hitt uppá 16 rbd. Sölv árlega. Nærri var að mér komið að sækja um það naturhistoriska Stipendium, sem ætlað er fyrir Íslendinga og sem í vor losnaði, því S. Brynjólfsson hefur haft það í þrjú ár, annað hefur Einarsen haft nú á annað ár, hann fékk það eftir Thordersen sál., því aðrir sóttu ei á móti honum. Það er 140 eða 150 rd. Sölv

1) [Á blaðrönd:] Skúlesen ætlar ár síðan að stúdera júra. Segja sumir hann ætli að verða assessor í Landsyfirréttinum eftir gamla Ísleif, því frúin og hann hafi þekkzt þegar hann var á Bessastöðum. Þetta er í það minnsta sýnist mér heldur fljótráðið - og líklega ekki áreiðanlegt. Þó skrifast þau á. árlega. En eg gaf það frá mér, því þó til töluverðs sé að vinna, er nokkuð fyrir haft, skal maður heyra meðan heldur því 2ar naturhistoriskar Forelæsningar, og tekur það mikinn tíma meðan maður flækist við annað. Þar að auki er hver skuldbundinn að fara heim til Íslands og vera þar, sem hefur notið þess. Óvíst var og, hvort eg í þetta sinn hefði fengið það, því Jakob Thorarensen sótti. Hefur hann fengið það, því engi beiddist þess annar, flestir, fyrir utan Jónassen, af því það mundi ei dugað hafa. Þó mundi eg hafa reynt það hefði eg annars haft hug á því í þetta sinn. Þegar Einarsens losnar (því tvær eru Portionirnar nú í seinni tíð) hef eg það heldur í hyggju, ef eg þá gæti varið tíma mínum til að leggja mig eftir náttúruhistoriu, og fyrir þá sem búnir eru með embættis Examen mætti það vera interessant og einkum Íslendingum, því heima gæfist ei alllitið tækifæri fyrir þann, sem er náttúrufróður til gagns, að gagna landinu. En því er verr, að síðan þetta Stipendium var út sett 1817, sjást eigi stór merki gagns þess, er það hefur stiftað með náttúrufræði þess njótenda, og hafa þó kannske Dr. Brynjúlfsen og landphysikus Thorstensen, er fyrst höfðu það, numið nóg til þess að gagn hefði mátt af verða, ef fylgi hefði nokkurt verið, líka Sveinbjörnsen. Thordersen var og í öllu falli líklegastur, en ábatinn mun mest hafa dregið E., og hefur hann ei heldur gáfur til þesss, því annað en það sem hann með sinni stöðugu iðni lærir utanbókar, tel eg ei uppá. Hvaða not hinir vinna á síðan með því, gefur tíðin að Vita.

Af Informationum hef eg ekki haft töluvert, því þær eru leiðinlegar og taka mikinn tíma, þegar hjá verður komizt. Þó hef eg lesið íslenzku með nokkrum í vetur, meir með sumum ánægju en ábata vegna. Þó má eg hvorttveggja segja um þann tíma, er eg las með etatsraad Thorlacius í vetur íslenzku, byrjuðum við um jólaleytið og fram til enda næstl. marzmánaðar, 3 tíma í viku hverri, og fékk eg 2 mk. fyrir tímann. Með hálfum hug réðst eg í það að sönnu, en má þó játa, að eg hafði mikla uppbygging af því fyrir mig sjálfan í mörgu tilliti. Mest stendur hann til baka í úttalinu, því dável skilur hann íslenzku. Þegar við hættum, hét hann því, yrði eg hér þegar hann kæmi aftur frá útlandsferð sinni, skyldi hann fá mig til frekari handleiðslu í málinu, og jafnvel held eg hann kannske hafi í hyggju að vitja Íslands, gangi utanlandsferð hans vel, sem hann í tvö ár ætlar að uppíhalda sér á. Eg hef fengið von um vegna hans og annarra góðu fyrirmæla að verða stipendiarius Arna Magnæanum, að sönnu er þar ei fé nema rúmir 100 rd. um árið, en gott geti maður præsterað eitthvað, þó það í seinni tíð hafi mest verið umsýsla með Correcturur etc., er legið hefur í stipendiaris. Assessor Oddsen hefur verið það í langan undanfarinn tíma, og það er við hans Fratrædelse, sem eg hef nokkurnveginn vissu. Annars hefði eg orðið það í haust, því þá var annar stipendiar tekinn eins og áður hefur verið - hefði ei Guðmundsen kandídat verið svo gamall og varð því (sem heldur ei hefði átt að vera) genginn fyrir bí. Etatsraadet gaf mér anbefalings Attest til þess áður hann fór, og er það í því: „med Flid, Orden og Opmærksomhed har han bivaanet de akademíske Forelæsninger og med samme strænge Orden og Flid har han varetaget enhver ham paaliggende Pligt. Punktlig Efterlevelse af hver Pligt vil göre ham til en brav og retsindig Embedsmand. I sit Fædrenelands Litteratur har jeg brugt ham til et og andet lærd Arbejde, saa at jeg ved Erfaring er overbevist om at han til saadant er særdeles skikket“ - - - o. s. frv. Þó eg ekkert af þessu eigi, sérðu samt af því, að eg eins og líka flestir Íslendingar hef orsök til að halda af þessum mínum velgjörara. Sumir hafa kannske misunnt mér, þegar hann tók mig til að lesa með sér í vetur.- Hann fór af stað með konu (og jómfrú Briem, dóttur kammerraad Briems, sem hjónin fyrir nokkrum árum tóku í hús sitt og hafa síðan borið á höndum sér) til Italien þann 5.  m., og reisa þau gegnum Þýzkaland etc. í sumar, þaðan til Italien, hvert erindi hans mest mun vera helzt að uppgötva gl. manuskr., kunstsager etc., sem hulin kynnu verið hafa. Ógn mun sú reisa kosta, því að eg til d. taki fær þénari þeirra rd. Sölv um dag hvern og allt frítt, og má þar af gizka á annan kostnað að tiltölu, en bæði var það, að þau ei voru bersnauð áður, og líkast bættist arfur eftir móður etatsr. gl., er dó af elliburðum í vetur, eg held víst hver bróðir (NB 3) hafi fengið hérum 20.000 rd. í Obligationum eftir hana, og Víst margt annað. Frúarinnar móðir, gl. frú Kall, dó og í vetur og mun ei hafa eftirlátið henni minna. Þú sérð af arfinum eftir ömmu Skúla, að faðir hans hefur fengið töluvert líka, var hann hér í vetur samt móður og bróður Skúla, og síðan fór Skúli þar yfir í brullup systur sinnar elztu, sem giftist með presti þar í Ringköbing. Við Íslendingar hér héldum Etatsráðinu Afskedsgildi 1. maí næstl., var það fjölmennt, tóku margir háir líka þátt í því svo sem fleiri prófessorar. Konferensráðið og Hoppe voru þar og, sá síðari víst vel ánægður, hinn miður, því ei var skál hans drukkin, og hart mun honum þykja það þegar hugsar um, hvað biskupi okkar var allt mögulegt gert til æru í fyrra. Söngvar voru ortir til Thorlaciusar af Magnússen, Arnesen etc., en öngvir íslenzkir.- Skúla okkar mun nú bregða við þegar föðurbróðir hans fór, þó vinir þessa séu til að veita honum aðstoð þegar með þarf. Eg má annars nú segja það, að hann hefur fengið meiri Dannelse, er orðinn stór, svo þú mundir ei þekkja hann. Að við leggjum okkur í bleyti fyrir vísdóminn held eg eiginlega ekki, og fleira mun loða við. Hann hefur annars Manuducteur duglegan síðan í vetur, og efast eg því ei um, að hann verður fyrr og betur Attestatus en eg, sem guð veit hvort lifi þann dag. Ekki held eg þú kafnir i bréfum frá honum heldur en mér í ár, því varla held eg hann hafi skrifað biskupinum okkar línu. - --

Vertu nú, elsku vin, af mér svo innilega og hjartanlega kvaddur sem framast má. Fylgi þér jafnan gæfu gnógt og allskyns heillir. já, vertu sæll, eg kyssí þig í anda, og sjáðu í anda hug þíns sannelskandi vinar

Thorsteins. 
