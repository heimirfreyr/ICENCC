

[Bréf til Sigríðar Gísladóttur.] Fridriksg. þann 15da Sept. 1836.

Hávelborna Frú Systir!

Eg samsyrgi med Ydur af Öllum Huga Lát Ydar sálada Ektamanns og þóktist eg líka siálfur hafa þar mikils mist, því hann var baedi sannur Vinur minn og var einn af þeim fáu sem elskudu Födurland sitt af Hiarta en Rádvendnismadur sá ad hann vildi eckért Vamm sitt vita. En, þó eg ei tali um ad Falls sé Von ad fornu Tré þarsem hann var yfir siötugt, því hann hefdi vel mátt komast yfir áttrædt vegna Líkhamsbyggíngar sinnar, þá var samt Von á þessu og mikid ad þad ecki vard fyrri vegna þeirrar langvarandi Vanheilsu sem í hönum bió. Gudi sé Lof fyrir ad Vidskilnadur hanns vard svo hægur og qvalalítill, og þar fór, sem optar, gagnstædt því sem eg qveid mest fyrir hanns vegna, því eptir Sóttarfari hanns óttadist eg mest fyrir ad hann mundi taka Osköp út undir Vidskilnadinn og því skrifadi eg hönum í Hasti þad Rugl sem eg skrifadi hönum í seinasta Sinni. En nú verd eg ad segia Ydur Mannslát hér ad nordan sem þér líklega erud búnar ad frétta, og þad er Lát Födurbródur ockar, fyrrverandi Sýsslumanns I. Espolins _ svo vid höfum nú mist tvær Ættarprídirnar í einu! - því hann var einhvör hinn lærdasti Madur og mesti Ydiumadur á Islandi og þaradauki mesta Gódmenni.

Hann sáladist snögglega einsog fleiri af Ættinnil Þad skédi þann lta Augusti undir berum Himni á Ferd. Hann hafdi farid ad qvedja Sr. Petur gamla á Vídivöllum og reid þadan heimleidis vel heilbrygdur og Sr. Jón í Miklabæ leingstann Part vegar med hönum og skildi vid hann frískann skamt fyrir vestan Flugumýri, en skömmu þaráeptir þóktist hann kénna Vanmáttar, fór af Baki, lagdi sig litla stund útaf (en Vedur var gott) þókti þá brá af sér aptur og fór því aptur á Bak, reid enn nockud, kéndi þá Vanmáttar ad nýu, taladi í hvörttveggia Sinn um ad þessi Vanmáttur væri ödruvísi en sá hvörs hann hafdi adur kénnt, fór þá aptur af Baki, lagdi sig fyrir, sofnadi, og þá Pilturinn sem med hönum var tók eptir ad hann hætti ad anda, reid hann heim ad Flugumýri og Aresen kom samstundis, fann hann þá ad Espolin var lidinn og hafdi hann svoleidis andast í Svefni af verulegri Apoplexie. Hann var jardadur þann 9da Aug. og var eg vid Utför hanns. Prófastur Sr. Benedict á Hólum og Sr. Petersen ýngri á Flugum. héldu bádir Rædu yfir Liki hanns sem vóru prýdílegar.

Agiæt og sannord er Grafskript Sr. A. ockar yfir Mann Ydar sál. og vist hefir Rædan sem hann hélt yfir Greptri hanns Gull verid, ef Þér giætud misst Afskript af henni, þó ei væri nema til Láns, væri mér sannur Velgiörníngur ad fá hana.

Siálfsagt hygg eg ad Þér fyrst um Sinn sitjed í óskiptu þángadtil Þér heyrid hvad Gísli vill, en þared hann (er) búinn ad ná myndugs Aldri gétid þér ei fengid Bevillíng til ad sitja í óskiptu Búi nema hann samþycki í því _ siálfsagt er ad þetta giæti ordid hönum siálfum best, en sem nú ordinn myndugur Madur er hann siálfrádur.

Hédan er fréttafátt nema ad Grasvöxtur hefir vídast, nema hér í noekrum Hluta Ejafiardar, eingvu betri verid en í fyrra, og seinni Hluta nærstlidins Mánadar var Ofærd af Snió í Bygd í Skagafyrdi -- sídan hefir batnad, en Nýting á Heje hefir án Efa betri verid en fyrri í Húnavatns og Skagafiardar Sýsslum.

Kona mín bidur ástsamlegast ad heilsa, ockur hér lídur öllum vid þad gamla - eg er nú kominn á 50ta Arid og ordinn vel gráhærdur, ad ödru Leiti finn eg ecki ad mér sé farid svo miög aptur.

Gángi Ydur, hiartkiæra Frú Systir! ætíd sem best! - eg vona ad Þér sækjed um Pension og hygg eg gott væri ad bidja Professor Finn Magnússon um þá Ansögning ad leidbeina henni. Best Rádaneyti hygg eg Þér hefdud í Sr. A.

því hann annadhvört rædur ecki eda rædur heilt. Ydar heidrandi og elskandi

Bródir B. Thorarensen.


