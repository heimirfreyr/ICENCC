Garði, 28. maí 1882

Elskulegi faðir minn!

Það var mér að vanda fróðlegt og skemmtilegt bréf síðast, sem
eg þakka bezt.

Eg ætla ekki að hafa lengri formála, en hefja máls á því,
sem mér er huga næst, og það er bréfið góða. Ég sé að þið
grunið, eða eruð ekki frá að gruna mig um að vera samsekur í
því, og þið hafið getið rétt til, eg á ekki svo lítið í því. Ég læt
hér fylgja eitt ex. Það sem er innan bauga er frá minni hendi,
og þú sér, að það er mjög vægilegt. Hinu er eg reyndar með 1',
en það gerir nú lítið til. Vér höfum ekkert annað fyrir augunum en gagn og heiður skólans og vildum taka sem skýrast fram
ókosti hans og lesti við hann. Það eruð ekki þið ein, sem hafið
skrifað oss um hann, nei, þetta hefur færið] { hverju bréfi, en
aðrir láta það sem vind um eyrun þjóta og hlæja að. En eg Vil
taka slíkt alvarlega. Ef slíkt ætti sér stað í skóla hér, og það í
latínuskóla, þá væri sá skóli óðara eyðilagður til fulls og alls,
eða að minnsta kosti væri kennaranum gefið leyfi til þess að
fara strax. Eg Vil hafa leyfi til þess að finna að því, sem Virkilega á aðfinningu skilið, án þess að fara í manngrein. En það
er líka auðvitað, að ég sjálfur verð að taka upp á mig afleiðingarnar, en ekki aðrir fyrir mig, t. d. þið. Eg skil ekki, að þið
getið orðið fyrir nokkru ámæli eða lasti mín vegna, þótt í
Reykjavík sé, öðru eins smábæli og skúmaskoti. Ef skólinn á að
vera meira en nafnið, þá er það skylda hvers Íslendings að styðja
hann af alefli. Það er sannlega ekki svo mikið af því, sem gott
er hjá oss, að við megum nokkurs í missa, og það er hörmulegt,
grátlegt að vita til þess, að svona er. En einmitt þetta, að því er
hreint og beint lýst fyrir almenningi, það ætti að vera hin sterkasta hvöt fyrir viðkomendur að reyna að ráða bót á málinu. Að
hörð orð séu höfð sumstaðar, kemur af sjálfu sér. Vér þurfum
við tækifæri að koma við fleira, og vantaði sumt í bréfið. En
vér höfðum svo ónógan tíma til þess, það gekk allt í loftinu.
En öllum þykir bréfið gott, og það sem er meira um vert satt,
nema þeim sem eru kunningjar eða vinir Björns og rektors og
efórum. Sérstaklega hæla menn líka málinu á því. (Höf. eru
tveir aðrir: Páll og Skúli, þegl). En hvað verður gert? Rektor
reit Möller og bað hann að segja sér höf. En Möller segir honum hann ekki nú, en að Björn fái að vita næst eitthvað um
hann, og það verður líkast til, að vér þrír segjum honum privat
nöfn vor. Ef mál verður, þá er Möller að sögn lögfræðinga annar
aðili. En við borgum allar sektir, ef þær verða nokkrar. En í
fyrsta lagi skil ég ekki að þeir sé svo vitlausir að fara í mál, því
að það verður sjálfum þeim til enn meiri skammar, en skólanum til dreps. Þá verðum vér að drífa upp allar skandalasögur
fyrr og síðar með vitnaleiðslu allra, stúdenta, kennara og pilta
osfrv., og þær breiðast svo hér út í blöðum osfrv. Í öðru lagi er
ómögulegt að þeir vinni málið, bréfið er svo ritað, nema ef
dæmt verður, að einkunnirnar mörgu eigi við Björn. En því
neitum við harðlega. Oss datt alls ekki í hug að eigna honum
það allt. Ef menn gá að byggingu bréfsins, sést það fljótt. Vér
bíðum svo átekta alls óhræddir.


