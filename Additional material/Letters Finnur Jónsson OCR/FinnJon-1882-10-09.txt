9. október 1882

— — — Frá bókmenntafélaginu kemur víst nokkuð bæði seint
og illa. Guðmundur Þorláksson latur og hyskinn og drykkfelldur, allir standa á honum og hann afkastalítill. Þegar eg er búinn, ætla eg að bjóða félaginu að gefa út einhverja sögu, Svarfdælu, Grettlu eða Laxdælu. Sigurður Jónasson er duglegur
kontóristi, en er ekki Jóns maki á nokkurn hátt. Það er óséð
fyrir endann á öllu því standi, líklega gerist eitthvað sögulegt í
vetur á fundi.

Bréfin frá Velvakanda og bræðrum hans munu þykja góð en
svæsin, og gleður það oss. Jón Árnason og kona hans skrifuðu
Skúla um það og láta þau í ljósi ánægju sína. Nú erum við
búnir með 4. bréfið, eitt generalbréf og allt tekið fyrir, eftir
okkur Skúla. Við höfum skrifað kaflana til skiptis, en eigum þó
margt í því hvor hjá öðrum. Ekki batna þeir við það, höfðingjarnir lötu. Það sem er innan sviga er eftir mig, í bréfi því er
hér fylgir innan í. Þetta er seinasta bréfið, og inniheldur það
nokkurs konar „prógramm“, hlutverksbirtingu (forrit, mundi
J. Þ. segja). Hér eftir munum við starfa á annan hátt, sem eg
síðar skal segja þér um.


