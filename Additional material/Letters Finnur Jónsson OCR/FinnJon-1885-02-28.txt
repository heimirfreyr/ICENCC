28. febrúar 1885

Elskulegi faðir minn!

Kærar þakkir fyrir bréf þitt og allar fréttirnar, sem komust
með skilum mér í hendur. Það er gaman að fá svo margt og
nákvæmlega að vita. Hins vegar fyllir það hug manns gremju
að sjá, hve lausum þeir leika hölunum Magnús og hans sauðir,
eða broddíglarnir í Vík, og að þeir geti það. En fegnastur varð
eg því, er Björn er orðinn svona djarfur. Hann hefur beðið
tækifærisins, þangað til hann vissi sig söðulfastan, og ekki er að
vita hvor sigurinn hlýtur, ef þeir eigast við til þrautar Magnús
og Björn. Báðir eru slægvitrir og keppnir, þar sem því er að
skipta. Ef Björn fær landsmenn sína með sér, er úti um broddapartíið í Reykjavík. Ennfremur þótti mér gaman að lesa áskorun Jóns Gauta. Það verður eitthvað úr því máli, fyrst hann
hefur tekið það svo að sér. Grein jóns móti Oddgeiri var og
mjög vel skrifuð. — Hvað úr tímaritinu okkar verður, er ekki
að vita. Eg hef sjálfur eina grein og á von á annarri frá Þorleifi
í Stóradal, en það hefur staðið á grein frá Skúla um stjórnarskrána, sem er ókomin enn og ekki að vita hvenær kemur. En
stjórnarskrárlaust hefti á ekki við að senda út. Ég hef heldur
ekki tíma til þess að fara að sjóða eitthvað þvílíkt saman. Ég
hef sem stendur fullt í fangi. — — —

Í Bókmenntafélaginu gengur allt skítt. Stjórnin gerir ekkert
af sjálfsdáðum. Fundur hefur enn ekki verið haldinn og æsingar
miklar út úr kosningum. Við Viljum kjósa nýjan forseta og fá
nýtt blóð og nýjan dug, því að eins og hingað til hefur gengið,
má eigi ganga lengur. Við höfum Ólaf Halldórsson í kjöri, en
hinir óðir og uppvægir út af þessari óhæfu að Vilja fá Sigurð
frá, og þeir setja sig nú svo, að þeir ætla að halda honum og
setja jón Þorkelsson til bókavarðar. Hann hefur nú horfið frá
okkar hóp og yfir til Tryggva, þótt það sé hann, sem hefur
verið mest móti Tryggva og komið öllu á stað. Hann er ljóti
maðurinn, og mætti um hann segja eins og í Sturlungu stendur:

Þrumir andskotinn undir
orðslægr goða bægi (af bógur).

„Goðinn“ er nú goll—Tryggvi. Ekki græðir Tryggvi við þetta.
Reyndar held eg, þótt eg sé ekki viss um það, að ræturnar sé
dýpri og að Þórhallur standi bak við. Hann hefur alltaf verið
heimflutningsmaður. Nú gæti verið, að hann hefði gaman af,
að allt færi hér á hausinn, til þess að allt yrði flutt heim, og
sú stjórn, sem nú er, styður bezt að þessu. Og ef svo fer, að í
stjórninni verða Sigurður, Tryggvi, jón Þorkelsson, þá vil eg
heldur sjá deildina fara heim en vera hér í hershöndum óvendisseggja. Við fáum engu góðu til leiðar komið hér í Khöfn.
Tryggvi og hans dyggu þjónar, sem hann elur til þess að agítera,
geta alltaf drifið upp svo marga (óborgandi) meðlimi, að við
höfum ekki við þeim og verðum að liggja undir, þótt við sé—
um æðimargir. Við höfum heldur ekki tíma né fé til þess að
agítera fyrir, sem þurfum að hafa ofan af fyrir okkur sjálfir og
nennum því. Hinir lesa ekki, gera ekkert, flestallir, eru samt
alnir þeim sjálfum að áhyggjulausu, og svo hafa þeir tíð til
þess að gera allt illt. Ef hér eiga því að ganga agitationir á
hverju ári, þá vil eg heldur að allt fari heim og láta þá í Vík
hafa allt að annast (það er líka það sem þeir vilja), heldur en
að félagið sé hér haft að fjaðrasoppi, sem Steingrímur Álftnesingur, Jón Þorkelsson og Brynjólfur pilsadólgur leiki sér að í
skauti Tryggva, og ef til vill að féþúfu einstaks manns án gagns
fyrir félagana. Að sönnu eru leikslok ekki viss, en hræddur er
eg um, að þeir hafi meira hlutann. — — —

Heilsaðu fyrir mig kunningjunum, sem hafa vilja kveðju
mína, jenssonum, sérlega jóni, og segðu honum að eg voni að
hann haldi áfram „opposition“ að fornum vanda etc., item Birni
Jónssyni. —- Ég bið kærlega að heilsa systkinunum, engin tíð
til að skrifa þeim öllum. Vertu svo blessaður og sæll með öllum
góðum óskum kvaddur

af þinum kæra syni

Finni.


