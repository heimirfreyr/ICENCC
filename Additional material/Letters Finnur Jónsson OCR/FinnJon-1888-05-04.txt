Finnur Jónsson til Björns Jónssonar

Höfn, 4. maí 1888

Kæri Björn minn!

Eg fékk um daginn kveðju frá þér gegnum Móritz, sem eg
hér með þakka fyrir. Það var svo langt frá því, að eg þykktist
út af greininni í Ísafold um Raskskvæðið, að það var þvert á
móti. Allt þetta mikla mál er „stor staahej for ingenting“ að
mínu áliti. Eg ætla að segja þér dálítið um það eins og það er
og hangir saman.

Í vor er var skrifaði eg deildinni hér og skoraði á hana að
sjá um, að Rasks væri minnzt (af Bókmenntafélaginu) með einhverju litlu riti, og til þess að koma ekki tómhentur með þetta
tilboð, bauðst eg til þess að gefa út Íslendingabók, rit, sem oss
er kærast allra Íslendingum, eða á að vera. Allir utanlands og
innan, sem vit hafa á (Wimmer, Vilhj. Finsen, Möbius, Kálund
etc.), kváðu þetta rit einkar vel til fallið. Þegar ]ón Þorkelsson
heyrir þetta, gengur hann af göflunum, ritar stjórninni tvö bréf
í folio og telur öll vandkvæði á þessu riti o.s. frv. Stjórnin
svaraði og spurði, að hverjum væri heimilt að gera tilboð, hvort
hann hefði nokkuð að bjóða. Nei, var svarið. Svo var mínu boði
tekið, enda hafði eg sagzt skyldu gera verk mitt ókeypis (hvað
og sjá má af reikn.), af því að eg vissi, að deildin hér var í fjárþröng. Nú hefur jón sjálfsagt hugsað mér þegjandi þörfina. Í
Íslendingafélaginu stakk eg upp á að halda gildi í minningu
Rasks, en hann gall æfur við og vildi ekkert hafa. Samt var
hann þar ofurliði borinn. En hann var ekki með og dró marga
frá með sér. Nú kemur kvæðið. Eg skoraði á Þorstein að yrkja,
eftir samþykkt stjórnarinnar. Kvæðið kemur kvöldið fyrir Þorláksmessu í próförk til mín, og eg verð hálfhræddur, þegar eg
fór að hugsa um miðvísuna, að fjandmenn Þorsteins gætu farið
illa með hann. (Næst síðustu línuna var mér verst við, því að
hún er öllufals ósönn að efni). Eg labba svo út til Þorsteins og
segi honum minar betænkeligheder og bið hann helzt að sleppa
miðvísunni, enda væri kvæðið eins fullt fyrir því að hugsun.
En til þess var hann ófáanlegur og kvaðst skyldu ábyrgjast það
allt, og nú kemur mín ,“,svaghed“. Eg lét það valindera í þeirri
von, að það yrði ekkert gert úr þessu. En sú von brást. Í Dagbl.
kom þessi litla skella — á mig einan, en Þorsteins var þar ekki
getið með einu orði. Nú var Jón búinn að hefna sín fyrir Íslendingabók mína 0. s. frv. Að það var jón, sem beint eða óbeint
(og kannske það helzt) hefur komið flugunni í munn Groves,
þar um er enginn efi. Nú get eg sagt þér til sanns, að ef konsistorium hefði verið haldið daginn eftir þessa atlögu, hefði
mér ohne weiter verið kastað út af háskólanum og á klakann.
Svo megn var vonzkan fyrst í stað. Svo kom eg með yfirlýsing
mina, og hún bætti náttúrlega fyrir mér. En sú yfirlýsing var
fullkomlega rétt og sönn frá mínum standpunkti, sem eg hafði
strax tekið, og mér var annaðhvort að gera að gefa hana eða
verða sviptur embættinu, og eg hef ekkert á móti að líða fyrir
minar eigin „stórsyndir og lesti“ (t. a. m. korresponde. í Þjóð.
forðum), en fyrir annarra brot hef eg enga lyst til þess.

Það, sem síðan hefur farið fram í málinu, veiztu. Ég skal aðeins bæta því við, að Lárus og Ólafur fóru til Goos til þess að
afsaka sig, og settu svo fyrst í pukri í gang „erklæring“, sem
skyldi í Dagbl. Tilgangurinn eftir þeirra eigin ummælum, sem
hægt er að konstatera, var að stimpla þá, sem ekki mundu vilja
rita undir, sem Danahatendur! Og í þessum makalausa pistli,
sem þeir sendu heim síðast og sem við erum nýbúnir hér af tilviljun að ná í, setja þeir málið svo fram sem það séu þeir, sem
séu að halda uppi sóma og heiðri Íslendinga. Það er sómasamlegt fyrst að ljósta því upp af hatri við einstakan mann og svo
að ætla að stimpla alla aðra en þá, sem skrifuðu undir erklæringuna (sem reyndar var saklaus, en óþörf) sem antidanska, altsvo:
að angefa þá alla með það sama „en masse“. Vel útreiknað og
djúpsett ráð, en þó ljóst. Að þeir séu reiðir við Þjóðviljann og
Þjóðólf, er ekki furða, enda taka þeir víst í árinni í pésanum.
Yfirlýsing mín er þar svo sviksamlega og falslega útlögð, að það
hefur jón gert.

Ég hef skrifað þér þetta eins satt og rétt sem verða má, af
því að eg vildi helzt, að þú sem blaðamaður fengir það að vita
frá fyrstu hendi. Það sem hér verður að greina á milli, er tvennt:

l) Vísan sem óheppileg, og það eru víst flestir einugir um
og eg með, við þetta tækifæri, — eg gat því átt skilið ofanigjöf
fyrir að hafa látið það viðgangast, að hún yrði sungin, og þar
með er mín sök búin. En að gera efni hennar að mínum hugsunum, það er óleyfilegt.

2) Upplosts-aðferðarinnar og tilgangsins með þessu öllu. Að
sómatilfinning ekki var ráðandi, getur víst enginn sagt nema þeir
sjálfir og það ljúgandi -— því að þá hefðu þeir einmitt átt að
þegja yfir því.

Eg skal enn geta eins lítilræðis. Bæði Þjóðólfur og Þjóðviljinn hafa gefið í skyn, að Jón Þorkelsson væri minn concurrent.
En svo er alls ekki. Mitt pláss við háskólann fær jón aldrei,
hann er til þess alls óhæfur, og það vita háskólakennarar fullvel. Og það dugar ekkert, þótt hann bráðlega verði doktor.

Fréttir hef eg ellers engar aðrar en þær, sem þú fær gegnum
blöðin.

Okkur hérna líður vel að öllu (nema þetta mál hefur valdið
mér ekki lítilli gremju).

Með kærri kveðju til þín og þinna

Þinn einlægur

Finnur ]ónsson.

