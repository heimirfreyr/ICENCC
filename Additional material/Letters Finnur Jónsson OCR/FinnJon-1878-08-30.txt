Garði, 30. ágúst 1878

Elskulegi faðir minn!

Guð gefi þér allar stundir góðar og æskilegar, sem framast
má verða. Eins og þú sér, er eg nú á Garði, og skal eg nú segja
ferðasögu mína og taka þar til, er eg kom á Seyðisfjörð. Skipið
lagðist rétt að segja innst inn á firði fyrir framan Vestdalseyri.
Þaðan þarf að ganga spölkorn inn á Ölduna, sem svo er kölluð,
þar sem Sigmundur býr. Hjá Sigmundi keyptum Vér oss chocolade, og hjá honum fékk eg hangikjöt sem eg er ekki enn farinn að láta sjóða. Nú fórum við aftur þaðan og héldum á stað
til Færeyja. Eg gat því miður ekki verið uppi, er Ísland hvarf
oss sýn, en eg hugsaði margt niðri í rúmi mínu. Svo komum
við til Færeyja, fyrst til Þórshafnar. Þar stóðum Vér við aðeins
skamma stund. Allir fóru í land nema eg, eg var ekki Vel hress.
Þeir Geir sögðu mér síðan frá ýmsu, sem þá hafði hent, og er
eg heyrði það, iðraðist eg að hafa eigi farið og bannaði þeim
að nefna Þórshöfn framar. Síðan fórum vér til Trangisvaags
(ÞröngvavogSP), það er á syðstu eynni, sem kölluð er Suðurey.
Við lögðumst innst inni á voginum. Þar er mikið fagurt, það
er svo íslenzkulegt. Bærinn, sem reyndar er lítill, heitir Þverá.
Þar eru nokkuð mörg hús, og Guðbrandur Sigurðarson var að
smíða eitt. Kona hans og dóttir lágu hætt sjúkar, eins og eg
mun hafa ritað í bréfi mínu frá Granton. Við spjölluðum alllengi við Guðbrand um hitt og þetta, Ísland og fleira. Hann
hefur verið 16 ár í Færeyjum, en talar íslenzku sæmilega vel.
Við kynntumst lítið eitt djáknasyni, sem lét forsöngvarann spila
fyrir okkur á kírkjuorganið. Um kvöldið (miðvikudagskvöld)
fórum við inn með voginum, fórum þar inn í bæ og keyptum
kaffi. Þar var nýsmíðuð stofa, og þótti oss sem við kæmum inn
1' íslenzkan bóndabæ. Þar var allt rammíslenzkt, fólkið skemmtilegt og talaði um alla heima og geima, sýndi oss bygginguna og
fleira. Eg Vildi ekki vera að tala allt á dönsku, heldur íslenzku
og færeysku, því að það er hægt fyrir skynsaman Færeying og
Íslending að tala saman, hvor sitt móðurmál. Á miðvikudagskvöldið fórum við frá Færeyjum og fengum allra bezta veður
til Grantons og komum þar sunnudagsmorgun. Vér gengum á
land þegar og ætluðum að finna Einar Zoega fyrst; hann býr
í Leith. (Það er eiginlega Granton og Leith, sem eru hafnarstaðir til Edinborgar, en er þó lítil eða engin greining á milli
bæjanna). Þá er við gengum um Leith þótti oss heldur en ekki
fagurt, þar sem alltaf voru trjágarðar innan um húsin og margbreytileg fegurð. En þetta var lítill undanfari hinnar fögru
Edinborgar. Vér fundum loks Einar í einhverjum afkimanum,
og sýndist hann lifa fremur ánægjul. Hann gat ekkert veitt oss,
því að á Skotlandi er sá helgiblær yfir öllu, að ekkert má gjöra
eða athafna sig, hvað sem er, allt er lokað, búðir, drykkhús og
allt, ekkert sést nema fólksfjöldinn á götunni, það er mor, sem
streymir aftur á bak og áfram. Það fer til kirkju, þrisvar er
messað á sunnudegi hverjum. Frá Einari héldum við upp í
Edinborg, og fylgdi hann oss langt á leið. Upp til jóns Hjaltalíns er gríðarlangur vegur, við vorum uppgefnir af að ganga
svo langt. Loks komumst við. ]ón var ekki kominn heim úr
Parísarför sinni, heldur var hann í Lundúnum Og ætlaði að
koma heim eftir viku. Við okkur var vel tekið, en ekki var oss
veitt annað en kaffibolli; það var reyndar lítið, en það hefur
eigi fengizt meira. Frúin sýndi oss húsið, og Indriði Einarsson;
hann sýndi okkur ógurlega langa ritgjörð eftir sig um peningana, sem reyndar á ekki að koma í Skuld, heldur t. d. Andvara,
eða þá hvergi. Hann kvaðst vera búinn með svo sem % af „Dansinum í Hruna“. Hann fylgdi okkur síðan niður til skips og
sýndi okkur ýmislegt á leiðinni. Edinborg er dásamlega fögur,
en fegurst í henni er garðurinn. Einn hluti borgarinnar er hæð,
og þar er kastalinn. En fyrir neðan þá hæð er dalur; sá dalur
er allur einn ununarsamlegur blómreitur, allur vaxinn fögrum,
svölum trjám og skrúðgrænir grasfletir á milli, og stólar og
legubekkir allsstaðar til að sitja á. Það er óumræðilega fallegt.
Við fórum upp á kastalann. Þaðan er svipmikil og stórkostleg
útsjón yfir borgina. Í efsta herbergi kastalans, sem ganga má
upp á, er krýningarskrúð Skotakonunga, undursamlega fagurt,
og tvö sverð hjá logagullin, og demantsbúinn hnúðurinn á. Þar
var og herbergi hinnar fögru Maríu Stúart drottningar, er hún
sat þar í fangelsi; þau voru skrautlaus og einföld. Upp á aðra
hæð komum við og, þaðan má sjá yfir fangelsið og fangelsisgarðinn, sem er aftökustaður. Frú Hjaltalín sagði oss, að í fyrra
hefði verið tekinn þar af maður, sem hefði deytt konu sína á
eitri, vegna þess að hann var í miklum skuldum, en líf hennar
assúrerað. Hafði þá fjöldi fólks farið upp á hæð þessa til þess
að sjá aftökuna. Í fangelsinu er trúi eg annars fjöldi. Þar er
náttúrlega lögreglustjórn ströng, lögregluþjónar á hverri götu,
í einkennisbúningi. Eg sá tvo saman með karl á milli sín. Gott
á sé arna, hugsaði eg með mér. Á götunum eru drykkjarvélar,
þar sem vegfarendur geta fengið sér að dekka, er þá lystir; það
er mjög svo notalegt. Þú getur nærri, hversu eg hafi verið,
þegar eg færðist úr einni unaðssemdinni í aðra, og hér á pappírnum er mér ómögulegt að lýsa neinni, það væri lítill vegur, ef
eg væri kominn og talaði við ykkur munnlega. Á mánudaginn
eftir fórum við aftur upp í borg; tókum við okkur þá flutning
með járnbrautarlestinni, og kostaði ferðin upp eftir 3 pence
(hér um bil 25 aura). Við vorum fjórðung stundar á leiðinni.
Þegar við komum á járnbrautarstöðina fórum við burtu og
gengum upp há steinrið, því að hún liggur svo neðarlega, þó
að járnbrautin liggi stundum húsum ofar. Þá kemur þegar maður á móti oss og fær oss þegjandi seðil. Þetta var matarseðill,
og var sýnt á honum, að þar gætum við fengið mat og hvað
annað. Við gjörum það, förum inn og kaupum oss chocolade
og brauð með, því að við vorum morgunmatarlausir. Síðan fórum við út. Þá kemur annar og fær oss seðil; það var upp á að
sjá þar aguarium, það er vatn með fiskum og alls konar sjávardýrum í. En við neyttum þess eigi og fórum á stað, ætluðum
upp til frú Hjaltalín. Við mættum henni á leiðinni og Indriða
og gengum með þeim. Nú var virkur dagur og nú voru búðir
opnar, og á hverri búð er auglýsing um, hvað selt sé, og svo
sett út í glugga, það sem selt er, náttúrlega ekki af lakari sortinni, og þar var sá ljómi og glans á öllu, að það var ómögulegt
að hugsa sér meira, einkanlega þar sem voru úrasmiðir og glersmíðasalar og þess háttar. Svo að ef maður hefði viljað grannskoða allt, þá hefði eigi dagurinn enzt til þess að skoða eina
hæfilega langa götu. Á mánudags eftirmiðdag fórum við frá
þessari stórkostlegu borg, sem er einna fegurst borg í Evrópu,
og létum í haf til Danmerkur. Eg var uppi á þilfari til kvölds,
því að veður var gott, og fengum við líka gott veður úr því,
eins og oftast nær. Wandel skipstjóri kvaðst aldrei fengið hafa
jafngott veður á Díönu alla leið. Svo leið þriðjudagur og miðvikudagur. Þá um kveldið var komið að Skaganum á ]ótlandi,
og eftir því áttum við að vera komnir til Hafnar daginn eftir
klukkan tólf, og það vorum við líka, og þann morgun var eg
alltaf uppi, það var blæjalogn. Nú sáust eigi fjöll framar, nei,
ströndin sást aðeins, skógi gróin, og má kalla sumstaðar að væri
all-laglegt, en ekki meira. Hingað komum við kl. 12 á fimmtudaginn var, fyrir réttri viku. Við stigum þegar af skipi, við
fjórir, og létum farangur voru eftir verða niður frá, órannsakaðan af tollþjónunum til þess daginn eftir. Við kláruðum oss
vel með borgunina á skipinu. Ég þurfti ekki að lána peninga
til þess að sleppa við það, því að eg hafði bréf með peningum,
en þá peninga er eg ekki búinn enn að afhenda. Við fórum
síðan rakleiðis upp á Garð og fundum þegar Íslendinga. Þeir
tóku vel við oss sem nærri má geta, og hýstu þeir oss um nóttina. Páll var hjá Moritz og Geir og jóhannes hjá Þorv. Thor.
og Guðm. Þorlákssyni, og eg fékk að liggja í sófa hjá Halldóri
Daníelssyni og Jóni Þórarinssyni (þeir búa saman), og hjá þeim
át eg náðarbrauð til kvelds. Síðan hefur Guðlaugur Guðmundsson reynzt mér beztur. Eg fæ hér að liggja hjá honum í sofa
og hef sængina mina og koddann og sef vel. Ég fæ að vera hér
hjá honum til þess er eg kemst inn á Garð, ekki fyrr en 1. október. Þá kemst eg inn á Garð og fæ mínar 40 kr. fyrir september.
Það þótti mér vænt um að fá fyrir september, því bjóst eg eigi
við. Guðlaugur vill náttúrlega ekkert hafa fyrir það, en eg ætla
þá að gefa honum eitthvað, til þess að sýna honum viðurkenningu mina. Eg lét immatrikúlera mig, þ e. gjöra mig að akademískum borgara, það er það fyrsta, sem gjöra þarf. Það kostar
22 krónur. Síðan sendi eg bónarskjal til ísl. ministeríisins um
endurgreiðslu ferðastyrksins. Eg er ekki búinn enn að fá svar,
en eg hef heyrt fullyrt, að þeir gerðu ekkert mas með að útborga hann. Eg hef, er eg fæ hann, um 170 kr. Ég þarf að kaupa
mér 1' búið lampa svo sem fyrir 4 kr., skrifpúlt fyrir hér um bil
12 kr., járnsæng með dýnum 15—20 kr., 2 stóla 10 kr., regnhlíf
4—5 kr., og svo smávegis, tehitunarvél 0. fl., yfirfrakka fyrir
50—60 kr., skó 12 kr., og sterkar brækur 10—12 kr., slobrok 16
kr. Þetta er það nauðsynlegasta. Eg Vildi gjarna kaupa mér
góðan, sterkan fatnað, en eg hef líklega ekki ráð til þess. Eg sé
hvað setur. Eg er ekkert órólegur, því að eg sé, að eg get lifað
hér betur en eg hugsaði. Guðmundur Þorláksson tók mér líka
vel. Hann er búinn að gefa mér góða útgáfu af leikritum
latinskra skálda og lofar að lána mér bækur (orðabók). Eg þarf
að spyrja annaðhvort Sigurð slembi eða Björn Ólsen um mitt
stúdium. Guðmundur Þorláksson sagði mér hér um bil á hverja
eg ætti að hlusta núna fyrsta veturinn, og það er Ógn lítið, í
mesta lagi 10 tímar á viku, og eg byrja líklega strax eftir septemberbyrjun. Ólafur Halldórsson gekk út með mér eitt kveld,
og þá sagði hann mér, hversu eg skyldi fara að með augun í
mér, eg skyldi bíða til októberbyrjunar, því að þá fengi eg
kostnaðinn borgaðan af háskólafé að auki. Hann kvaðst skyldu
koma mér á framfæri hjá augnalækni, sem er ágætur og sem
hefur læknað hann. Þetta þótti mér gott ráð. Ég fór með Móritz
út til jóns Sigurðssonar. Tók hann mér alúðlega vel, og át eg
hjá honum til kvelds. Kveldmatur stendur öllum Íslendingum
til boða hjá honum, en þeir verða að koma, hann býður ekki,
því að hann segist ekki hafa svo góðan mat, að hann geti boðið
upp á hann (en eg tek mér þann mat til þakka), og honum
þykir vænt um að þeir komi til hans. Þar var rætt um ýmislegt
til kl. 10. Ég átti að drekka öl með mat, en þáði eigi, og vindla
að reykja, en þáði. En svo þröngvaðist eg til þess að drekka
hálft glas af linu toddyi til þess að vera með. En það sagði
frúin, að eg væri sá eini Íslendingur, sem ekki hefði drukkið
öl hjá sér, og allir segja, að eg muni víst brátt komast upp á
að drekka öl. En eg segi nei, því að eg drekk mjólk og te og
vatn, svo að eg hef nóg að drekka. Á veitingahús hef eg ekki
komið nema eitt kveld með Guðlaugi og Guðmundi Þorlákssyni. Þeir fóru að spila billiard, en eg neytti þar einskis nema
kaffibolla, sem þeir trakteruðu mig á. Veitingahúsið heitir Helvíti, því að annað er þar rétt hjá og heitir Himnaríki. Annars
hafði mér eigi dottið í hug, hvilíkur aragrúi af kjöllurum og
veitingahúsum hér er, og ekki furðar mig á, þó að unglingar
falli fyrir freistingum, sem ekki eru því styrkvari og lundfastari. Eg er ekki neitt hræddur um mig. Ekki veit eg hvern eg
fæ til sambúðar, það leikur á tvennu eða jafnvel þrennu. Það
er enginn Íslendingur stakur, sem eg get hjá verið, nema Gestur
Pálsson, ef hann fær Garð, en það er mjög vafasamt, og ef satt
skal segja, vil eg eigi búa með honum; og verði eg eigi með
honum, fæ eg danskan. Það er að vísu gott upp á málið, þá
æfist eg, en það væri þó ófrjálslegra fyrir mig. Nú, en því verð
eg að taka. Það þriðja er, að Guðlaugur, sem býr einn í einu
herbergi (sem er álitið bezt, en fá ekki nema gamlir) flytji til
mín og búi með mér, þangað til að Móritz fer og eg kemst til
Páls mins, sem verður annaðhvort í marz í vor eða ekki fyrr
en að hausti. Það þætti mér gott, en það er aftur verra fyrir
Guðlaug.

Ekki hef eg komið á nein bóksöfn enn, en gengið hef eg
nokkuð víða um Höfn, en ekki þykir mér nema sumstaðar laglegt. Það er dáfallegt sumstaðar, þar sem skógarnir og trén eru,
og ekki hef eg fengið mér neinn skógtúr enn og ekki farið á
Tivoli eða aðra neina skemmtistaði. Það er nógur tíminn. En
um grasgarðinn (botanisk Have) hef eg tvisvar gengið, og þar
eru gróðursett afarmörg tré og plöntur. Og svo eru þar glerhús,
sem í eru heitra landa plöntur, enda er þar fjarskahiti, líklega
um 40—500 hiti. Inngangurinn kostar ekkert.

31/8. Í kvöld hef eg heyrt að við fengjum svar frá Ministeríinu og ekkert rövl fyrir mig. Enn hef eg heyrt, að hér geti
maður fengið svo og svo mikinn fatnað og svo og svo marga
fatnaði hjá einum skraddara til láns, með því að greiða 10 kr.
á mánuði hverjum þangað til skuldinni er lokið, og það getur
verið mikið þægilegt, og líklega gjöri eg það. Líklega fæ eg
enga kennslu, en skriftir get eg fengið. Eg er nú strax búinn að
fá nokkuð. Móritz Friðriksson á nefnilega að skrifa upp skinnhandrit fyrir einhvern norskan mann, en eg get ekki lesið handritið; svo skrifar hann fyrst upp, og eg svo hreinskrifa og fæ
svo helminginn af því, sem hann fær fyrir. Fyrir þess háttar
fást svona 8—10 kr. fyrir örkina. jón Sigurðsson borgar líka svo
fyrir skriftir, að hann lætur mann fá í stórslumpum án nokkurs
víss reiknings, og það getur verið mikið gott líka.

Nú má eg til að fara að hætta og slá utan um, eg hef setið
við í allan dag og skrifað og hef ekkert farið út, nema að eg
er nýkominn frá Eiríki.

Eg ætla að biðja þig að bera kæra kveðju mína Stgr. Thorst.
og Gröndal. Heilsaðu Egilson frá mér og seg honum, að eg hafi
komið sending hans í hendur Madm. Suhr. Eg var lengi eitt
kveld að villast til þess að finna hana. Heilsaðu síra Matthíasi
kærlega og segðu honum, að með næsta skipi megi hann eiga
von á bréfi frá mér, og biddu hann að verða mér eigi stórreiðan.
Heilsaðu ennfremur sira Eggert og afsakaðu mig til næsta skips.
Segðu honum fyrir mig, að eg muni hafa reiknað helzt til mikið
smjör, eg þurfi eigi nema 6 fjórðunga, sem eg æski smám sama—n, því að hér súrnar allt nema því aðeins, að það sé því saltara.
Ennfremur Jóni Gunnarssyni og Páli ]óhannessyni og kunningjunum. Þetta bréf læt eg nú á pósthúsið kl. 7, og ef eitthvað
ber við markvert fyrir mig í kvöld eða fyrra málið til kl. 9, þá
læt eg það í sérstaka konvólúttu, því að nú loka eg þessu bréfi
kl. 5. Á morgun er sunnudagur, og þá ætla eg mér að fá göngutúr til þess að skoða Thorvaldsens Múseum og fornnoræna gripasafnið m. m. Eg hlakka til. Guðlaugur verður minn leiðsögumaður. Ég vildi eg gæti séð til ykkar 1 skuggsjá endrum og
sinnum, en þess er eigi kostur, því er nú miður. Eg bið kærlega
að heilsa systkinunum yngri, sem eg skrifa ekki. Vertu nú sæll,
elskulegi faðir minn, og góður guð láti jafnan gleðinnar og
ánægjunnar sól skína yfir þig og ykkur öll; hjarta mitt umfaðmar ykkur öll, og eg Vil vera meðan er eg lifi þinn heittelskaði
sonur
Finnr.

Eg gratúlera með nýja bæjarfógetann.


