Khöfn, 14. janúar 1888

Elskulegi faðir minn!

Með þessu nýári sendi eg þér mínar beztu nýársárnaðaróskir
ásamt kærri þökk fyrir bréfið, síðast fyrir jólin. Eg vil líka óska,
að þetta ár byrji betur og endi fyrir mig en það sem leið. Í lok
þess varð eg fyrir áfalli, sem kom mér bæði eins óvænt eins og
það var illmannlegt og eins ómaklegt og það var hraparlegt

Eg gerði nefnilega allt mitt til að vér Íslendingar hér héldum minni Rasks á loft eins vel og maklegt var. Eg gaf út Íslendingabók (sendist hér með) fyrir ekkert (vissi í hvaða fjar—“f
þröng deildin hér var). Ég kom fram með það í Íslendingafélaginu, að félagið héldi minningarhámð dálitla. Jón Þorkels— ;
son reis öndverður móti því, en það fór þó fram. Eg hélt minningarræðu og orti kvæði En Þorsteinn Erlingsson orti lika —,
kvæði, og þaðan hófst ógæfan. Annað erindið í því er nokkuð '
stíft, má þó til sanns vegar færast nema næstseinasta línan. Eg!
stakk upp á því við hann0 að sleppa þv1, en hann vildi ekki. Svóí
mildaði hann þó tvö eða þrjú orðatiltæki í því. Eg var formaður
reyndar, en hann sagðist skyldu taka alla ábyrgð upp á sig, ogg)!

eg hafði ekki t1ð til þess að tala við meðstjórnarmenn mma,
enda vissi eg, hvernig því hefði orðið tekið bæði af höfundi og
öðrum eftir á, ef eg hefði kippt burt 2. vísunni eða alveg stungið kvæðinu undir stól. Þá hefði þeir risið upp móti mér, sem
nú risu upp til hins mótsetta. Kvæðið var sungið á fimmtudag,
og oss datt ekki {annað} í hug en að allt væri búið. Svo kemur
í Dagbl. greinarkorn á þriðjudag, þar sem beinlinis er beinzt
að mér sem fundarstjóra, og höfundur ekki nefndur, svo að
margir skildu það svo sem eg hefði ort. Síðan fór allt í djöfulgang. Í stað þess að meta þetta sem annan hundsropa fer háskólarektor á stað og garvar í málinu og allt er í uppnámi. Jafnvel skynsömustu menn taka þetta allt svona bandvitlaust, nefnilega sem „forhánelse“ við dönsku þjóðina í heild sinni, sem
alls ekki er meiningin. Svo fóru leikslok, að eg fékk skriflega
ofanigjöf, en Þorsteinn var kallaður fyrir konsistorium „til þess
þar og þá að hlýða“ á upplesinn dóm mjög harðan. Að þetta
hefur ekki bætt um fyrir mér, má nærri geta, og eg veit, að
sumir vildu reka mig frá strax, enda er það líka Dagbl. höf.
uppástunga. En hvað gert verður við mig eftir þrjú ár, veit eg
ekki, eg býst við öllu illu. En margt getur þó breyzt á þrem
árum, og nú þykir sem dálitið bysni til batnaðar í pólitík. En
það má með sanni segja, að það er um leið bæði sorglegt og
kátlegt að sjá heilan háskóla láta hundsropa í jafn ómerku blaði
sem Dagbl. í raun réttri er, siga sér á stað, og eftir minni meiningu hefur háskólinn orðið sér til stórkostlegrar minnkunar í
þessu máli fyrir misskilning þann, sem hann hefur látið leiða
sig í. Og þó hann þykist hafa gert hreint fyrir sínum dyrum
með því að vita mig og Þorstein, þá getur hann ekki í neinu
haggað dómi sögunnar um viðskipti Íslendinga og Dana (þ. e.
Danastjórnar og danskra kaupmanna) á liðnum öldum, og þessi
dómur hlýtur að koma fyrr eða síðar.

Að það sé Jón Þorkelsson, sem hefur komið eða látið koma
(því hann er slóttugur) þessu í Dagbl, einungis til þess að
skaða mig, þar um efast enginn. En ef til vill eru fleiri peyjar
með í spilinu. Ég hélt að hann léti mig í friði eftir Fróðagreinarnar,_en nú sé eg, hvers eg stöðugt má vænta, og verð eg því
að vera varr og varfærinn í smáu sem stóru. En við tækifæri skal
eg muna honum viðvikið. Það er víst. — — —


