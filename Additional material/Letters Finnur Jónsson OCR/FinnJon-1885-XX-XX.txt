Júní (ódagsett) 1885

Kæri Þorleifur!

Þakka þér fyrir tilskrifið síðast. Mér þykir leitt að svipta þig
þeirri „illusion“ um tímaritið, sem þú hefur. Lengra er það
nefnilega ekki komið af ástæðum, sem eg hef áður drepið á við
þig, en til þess, að nú er þín ritgjörð 1' þrykkiríinu. Eg fæ það
nú prentað svo fljótt sem hægt er, en þó kemur það, og betra
er seint en aldrei. Ég veit ekki, hvernig annars muni fara um
ísl. mál hér. Hér í Höfn er varla hægt að gera nokkuð. Enginn
nennir neinu, og allir eru jafnvesælir. Beztu menn okkar fara
nú heim til lengri eða skemmri tíma, Páll, (Valtýr), Pálmi, Bogi
og fleiri. Illgresið er eftir, jón Þorkelsson, Hannes, Steingrímur,
Kúld o. fl., þó að sumir þeirra séu nú með seinasta vessið. Eftir
því sem eg fæ líka séð, er „hegemonia“ Íslendinga hér í Höfn
nú úti og líklega fyrir fullt og allt, og það af eðlilegum ástæðum. Hér vantar með almenningsáliti og almenningstrausti mann
með andlegum yfirburðum, sem „imponeri“ og allir fylgi svona
nokkurnveginn tvískinnungslaust. Við erum allir unglingar,
ekki einu sinni á eitt mál sáttir. Það er því engin furða, að
Íslendingar heima Vilji ekki hlýða lögum og lofum frá meira
hlutanum hér í Höfn. Þar að auki er „forholdið“ í marga máta
óeðlilegt. Þetta kemur bezt fram í Bókmenntafélaginu. Við
höfum nú haft sigur á tveim fundum. Hannes og Bertel hafa
verið að derra sig með perfidíu og skömmum eins og þeim er
lagið og þeirra vandi er til. Þeir eru staðráðnir í því, að láta
félagið fara heim, hvenær sem til atkvæða kemur, og það þarf
eins og þú veizt næsta fá til þess (1 :35). Það er því víst, að heimflutningurinn er eðlileg rás tímanna og er aðeins tímaspursmál.
Eg vil þess vegna reyna til þess að fá því frestað nokkur ár,
meðan Reykjavík er að forbetrast, demokratiserast, og höfðingjaríkinu er hnekkt, láta stefnuna verða fastari í sessi, unga menn
verða mynduga osfrv. —— En deildin fer náttúrlega heim innan
skamms. Það er líka betra en þetta eilífa þjark hér og það, að
stjórnin er eins og leiksoppur, sem hvor flokkurinn reynir að
rífa til sín osfrv. Slíkt kann ekki góðri lukku að stýra.

Hvenær fáum við annars mann, er verði arfi jóns Sigurðssonar í pólitísku tilliti? Er það Björn jónsson, eða er það Páll
Briem? Sá síðari held eg helzt. — — —

Nú er fækkað í Velvakanda, Emill stunginn af til Ameríku,
prófið stóð fyrir dyrum, en útleiðin til Ameríku var hægri en
innleiðin til græna borðsins. Hann seldi heimullega allar sínar
bækur manni, sem skaffaði honum eitthvað fé til ferðarinnar.
Enginn, ekki einu sinni við, vissum fyrr en eftir á, að hann
var farinn. Skuldunautar sitja eftir með sárt ennið, „hvar á
meðal“ Elías með ekki ósárast.

Annars er lítið að frétta héðan. Á sumardaginn fyrsta fóru
þeir Hannes út í skóg. Hafði H. ort feitt] af þessum „makalausu“ kvæðum sínum. Efni þess var það, að „vel hefðu þeir
verið að í vetur (í): með að þjóra og lifa bon), en enn betur
skyldi þeir gera það í sumar“, nú rynni upp ný „æra“. Svona
er nú mórallinn alltaf samur við sig þeim megin.

Ólafur Davíðsson er nú alveg horfinn frá þeim og yfir til
okkar, hvernig sem á því stendur. Nú er Páll alfarinn heim.
Við héldum honum í fyrradag fjárans gemýtlegan túr út í skóg.
Valtýr fer heim til þess að vera skrifari við þingið, Bogi til
þess að lesa heima eitt ár. Pálmi er nú búinn að taka próf (admissus) og hefur — en þeg, þeg — helzt í hyggju að fara heim,
þegar á líður sumarið, og ef til vill að verða ritstjóri Norðanfara gamla, því að hér er honum ekki lífvænlegt. En þetta er
heimolleikur allt enn. Þá fengi Velvakandi þar organ.

Berðu Jóni Jakobssyni kveðju mína, ef þú skyldir sjá hann.
Sömuleiðis Eggert presti á Höskuldsstöðum.

Vertu svo margblessaður, Galdra-Leifi, og líði þér ætíð eins
og eg óska þér.

Þinn einl.

Fiðr.


