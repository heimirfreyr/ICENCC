28. febrúar 1888

— — — Eg hef annars lítið að skrifa nú í fréttum. Blöðin hér
höfðu bréf frá Íslíandi], en ekkert stóð þar í um kvæðið góða,
nema í Avisen höfðu þeir Ólafur Pálsson og Lárus bíldur hnjóðað í mig með lygum, sem eg rak strax til baka daginn eftir í
sama blaði. — — — Eg hef lesið Fjallkonukaflann úr fyrirlestri
Hafsteins og þekki hans skoðanir að öðru leyti. Hvað íslenzkan
skáldskap snertir, gætir hann ekki sanns, er hann dæmir þá Steingrím, Matthías og Gröndal etc., því að hann skilur ekki tímans
samanhengi með þá. En hann þarf náttúrlega að gera sig viktugan með skáldskaparkritik — og svo yrkir hann sjálfur akkúrat
eins og hinir. Það væri gaman að fá fyrirlestur Gröndals allan
eins og hann er. — — —

Íslendingafélagið er nú hætt fundum hér. Það var ekki nærri
eins fjörugt í vetur og stundum áður, og er það allt jóni Þorkelssyni að kenna. Hann á að hafa skrifað upp til Reykjavíkur,
að mér myndi verða vikið frá, en honum hefur þar brugðizt
spásagnarandinn. Þessi þrjú árin verða ekki frá mér tekin. Þar
á eftir fær hann ef til vill þá ánægju að hlakka yfir falli mínu,
en það getur þó hugsazt, að sú ánægja bregðist honum. Ég kvíði
ekki komandi tíma. Eg hef mína samvizku góða og óseka, og
það er illsku annarra að kenna, ef allt það, sem eg hef orðið
fyrir í seinni tíð, bitnar á mér enn fremur, en ekki mér sjálfum. — — —


