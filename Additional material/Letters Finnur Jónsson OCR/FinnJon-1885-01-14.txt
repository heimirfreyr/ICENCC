Höfn, 14. janúar 1885

Kæri Þorleifur minn!

Það kom mér gleðilega á óvænt að fá linu eða réttara sagt
langt bréf frá þér, og gladdi mig ósegjanlega að þér líður nú
vel, svo að þú getur gert þér von (og við með þér) um mannlega langt líf, og óska eg þér um leið og eg óska gleðilegs nýárs
langra og góðra velvakandi lífsdaga. — Það er bezt eg tolli í
tízkunni og byrji seðilinn á sjálfum mér. Ég dispúteraði þann
6. nóv., og gekk það allt vel. — — —

Stórum gleður það mig, hvað þú hefur mikinn áhuga á málum Velvakanda og Íslands. Þú ert sá eini, sem vist „heldur áfram
þeim tilfinningum“. Jóhannesi höfum við ekkert heyrt frá annað en loflerí og dingl við þá háu í sumar í Vík, og nú er hann
dottinn úr sögunni oní Skagafjörðinn. Halldóri höfum við fengið heilsanir frá við og við gegnum foglinn. Skúla hef eg bókstaflega ekkert heyrt af né séð frá honum síðan í vor, og það
þykir mér allra verst, því að þaðan og frá þér vænti eg áhugans
hvað mests og fylgisins sem fastasts (slæmir genitivi). Hann átti
að rita grein í tímaritið um stjórnarskrána, og á því hefur staðið.
Eg hef ekki viljað byrja fyrr en hún eða önnur væri komin, því
að án slíkrar greinar má það varla koma. Eg vildi að þú sendir
þess háttar grein, ef það verður ekki of seint. Hún þarf ekki
að vera neitt sérlega löng, og taka helzt merkustu punktana, og
þá helzt ráðgjafaspursmálið (ábyrgð), trúardto etc. Ég hef sjálfur
svolitla grein til um meðferð alþingis síðast á skólamálinu, og
Páll hefur lofað einhverju, foglinn dto, en hvenær er hann búinn, heldurðu, þrátt fyrir allan eftirrekstur? Ég vona nú, að það
gangi allt vel, þótt fæðingarhriðarnar verði nokkuð strangar og
krakkinn lítill og ekki margar merkurnar. Það er féð, féð, sem
er i veginum. Eg er nú sjálfur hér um bil í 1000 króna skuld
fyrir disput. ofl., sem eg reyndar mun geta afborgað bráðum
að mestu, og svo þarf eg að fara að hugsa um að gifta mig og
þarf til þess eitthvað dálitið. Ég get því ekki upp á mitt eindæmi ráðizt i að gera nokkuð. Ef satt skal segja hafa Velvakendur verið fjarska linir í vetur, og hefur því Emil (allra linastur) skrifað þér svo. En hins vegar höfum við Velv. hér misst
svo mikið og fengið unga og óreynda menn í staðinn, sem verða
að uppalast áður en þeir geta gert nokkuð. Við höfum reyndar
fengið einn til, Stefán frá Heiði, sem eg hygg gott til. Foglinn
hefur aldrei tíð, og eg get ekki gert allt einn. Páll hefur verið
passiv, af hvaða ástæða veit eg ekki vel. En eg vona nú með
sumrinu, að allt fjörgist og lifgist. — — —

Meðal Íslendinga er sami rigurinn og engu minni en verið
hefur. Páll ætlaði að fá Tryggva til sameiningar, og var hann
fyrst {fúsj á það, en seinna var hann umventur, og fórst það svo
fyrir. Þeir geta yfir höfuð ekki verið undir sama þaki sem við,
eins og Sigríður Helgadóttir hefur orðað það. Svo slógum við
félaginu upp með glæsilegum fyrirlestrum, og hefur nú félagið
gengið mæta vel síðan, yfir 90 manns í félaginu hjá okkur.
Hinir gera ekki annað en þjóra fram á nætur og kvenfólkið
með, fyrirlestrar fátæklegir og jólagleði engin hjá þeim, fórst
fyrir. — Og svo er nú sagan um Kristján Riis og Brynjólf Kúld
úr þeirra liði. Þeir voru eitt kvöld á einhverri rótarknæpu í
Aðalgötu eða Borgargötu og lentu þar í stælingum við einhverja
drussa um gáfur Kristjáns R (Regis, ekki Riis) og kölluðu þeir
þá Stjána báðir idíót, og svo útartaði það í slagsmál osfrv. Konunglegur „beslag“-smiður „angaf“ þá, og þeim púttað i glæpamannaskápana í ráðhúsinu. Nákvæmar hef eg ekki heyrt historiuna. Þetta skeði í miðjum desember hér um bil. Brynka var
sleppt út daginn eftir, því að hann var svo gáfaður þó að segja,
að hann hefði verið fullur og myndi ekkert. En Kristján hefur
aldrei dottið um vit sitt, og kvaðst hann hafa sagt og meint, að
kóngsi væri idíót. Honum var svo haldið inni í hörðu fangelsi
öll jólin og þangað til fyrir svo sem viku, þá var honum sleppt
fyrir milligöngu Gosa og Clausens konsúls, og sleppur hann að
líkindum við dóm. En fyrir Brynka fór svo, að mönnum þótti
eitthvað ískyggilegt við persónuna yfir höfuð, og var hann svo
sóttur á Þorláksmessu og settur upp á sama kost sem Riis, og
þar situr hann enn. Hann er alræmdur hjá þeim, og þykir mér
ljósast, að peyi verði sendur heim til pabba síns eða prestaskólans, og ekki grátum við hérna megin sundsins. Þetta hefur víst
stemmt þá hina töluvert niður. Riis hefur leiðzt út í þetta fyrir
samvistir með þeim. Hann var beðinn um að leika með okkur
á Þorláksmessu, en hann vildi ekki, annars hefði hann sloppið
við þetta allt saman, því að í rauninni er hann víst skikkanlegur. En allt er tapað og týnt, sem kemst í klærnar á þeim
á 3—8.

Á Þorláksmessu héldum við jólagleði sem sagt með komedíu
og dansi, og var það fjarskalegur uppsláttur fyrir okkur, því að
allir stórborgarar bæjarins (NB ísl.) komu (nema gull-Tryggvi),
og Clausen sjálfur mælti fyrir minni leikanda og „kúnstinni“.

Nú er Björn búinn að sleppa Heimdalli, selt (taktu eftir selt)
Bertel hann, og hvað gefurðu þá fyrir hann? Eg býst við því,
að hann sjái aldrei ljósið lífsins undir læknishöndum Bertels,
enda mun hann líklega borga Birni litið, þegar að skuldadögunum kemur. Bertel fékk 500 króna seðil um daginn frá einhverjum, sem hann orti erfiljóð fyrir á dönsku, sem kvað byrja
svo: „Borte, borte, borte ——“, meira kann eg ekki, en þeim gaf
sem þurfti. Mat hefur hann trú eg alltaf snikt hjá „Hamingjunni“ sinni. — — —

Af löndum er lítið að segja fyrir utan það sem eg hef sagt.
Hannes ætlar — í orði kveðnu —— upp að vori. Steingrímur Stefánsson les Vist ekkert, en ætlar —— í orði kveðnu — líka upp að vori(!).
Einar kveðst aldrei ætla upp, og Bertel hummar það fram af
sér — fyrst um sinn. Sigurður Þórðarson ætlaði upp um jól
núna, en hrökk, en stökk ekki. — Foglinn er búinn að fá einn
lítinn unga í hreiðrið sitt, og er sá kvenkyns, og er víst ekki
gáfaðri né heimskari en þess kyns ungar plaga að vera á því
reki. — — —

Vel lízt mér á það, að þú sláir þér á pólitíkina, verðir óðalsbóndi og alþingismaður. Það er svei mér ekki sjenerandi fyrir
duglegari og dáðhuglan mann eins og þú ert (það eru engin
tóm kompliment), þótt hitt megi vera átakanlegt að hætta við
hafið verk í miðju kafi. En herregúð, fé er fjörvi firra, og þú
getur á þann hátt orðið til enn meira liðs en ella fyrir land og
lýð. —— Gaman væri að geta haldið pólitíkus, sem væri stöðugt
á rásinni til þess að agítera og fræða lýðinn, einn eða helzt
fleiri!

Þeir 400 fyrir vestan hafa skrifað mér um félagið og eg fengið
hér nokkra menn í félag þeirra, en það veslast líklega upp, því
að foringjann vantar, og þegar svo er, fer allt í hundana. Hvar
fáum við mann eins og Jón Sigurðsson aftur? En líklega setja
þeir sig í samband við Þingeyinginn og við oss Við þá, svo að
samsteypa gæti orðið úr því öllu, og þá væri mér skemmt.

Nú hef eg lítið meira, sem eg skyldi sagt hafa í þetta sinn,
að mig minnir.

Summa summarum er: Eg vonast eftir ritgjörð frá þér með
næstu ferð — ef þú getur, helzt um stjórnarskrána. Eg óska að
þér megi líða vel og blessunarlega framvegis og að eg fái innan
langs tíma að sjá þig „sællegan og feitan“. Fyrirgefðu sparkið

þínum gamla

Finni.


