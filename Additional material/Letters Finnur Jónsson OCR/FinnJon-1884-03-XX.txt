Höfn, marz 1884

Elskulegi faðir minn!

Ástkærar þakkir fyrir bréfin, fréttirnar og blöðin og allt saman; bréfin, sagði eg, því að ég fékk bréfið, sem þú ritaðir í
desember, með skilum, og varð ég harla glaður. En eg fékk það
fyrst tveim dögum eftir að skipið var farið héðan.

Mér hefur liðið vel og Mensa lika, mér þykir það mjög
skemmtilegt að hafa hann hér. Hann er góður drengur og kemur til með að verða duglegur, þegar honum vex fiskur um
hrygg. Hvað mig snertir sjálfan, þá gengur lífið sinn hversdagslega lestagang. Eg sit og kenni, geng út, finn unnustuna þegar
hægt er, og skrifa þess á milli það sem þú veizt, en ekki má
Vitnast neitt um út í frá. Eg er búinn með 260 síður í fjögurra
blaða broti, það er skýringar yfir Braga gamla, Þjóðólf úr Hvini,
Goðorm sindra, Þorbjörn Hornklofa, Torf-Einar og ýmsa smærri
menn, og nú er eg liðugt hálfnaður með höfuðpaurinn, Egil
Skalla—, sem eg gleymdi ekki eins og Siggi gullsi. Þegar eg er
búinn með hann, get ég hætt, en eg vildi gjarnan bæta við
Glúmi Geirasyni og Eyvindi skáldaspilli, ef timi væri til. Eg
vildi helzt, að þetta gæti látið sig gera svona í haust fyrir jól,
eða svo til. En — Íslendingurinn spáir og Nellemann hugsar
og ræður, segir Jón Ólafsson. En ég hef góða von, því að meðal
þeirra, er þar um ráða, á eg mér vitanlega engra óvina von.
Eg vona, að það gangi allt vel. Þar á eftir verð eg að erfiða fyrir
meiru fé, og svo, já, svo — maðurinn hugsar og forsjónin ræður.

Eg get skilið það sem þú segir, að misjafnlega sé dæmt um
greinar mínar. Þær bera fram hugmyndir, sem lítið hefur sézt
um á prenti fyrr á Íslandi. Eg rita skarpt, eg veit það, og það
geri eg með vilja, þar sem mér finnst það við eiga. Sérstaklega
vil eg særa og eyðileggja broddana og allar broddaklikkur, hvort
sem þær eru í Reykjavík eða hér, því að hér er líka ein Tryggvaskáldaklikkan, sem er það hættulegri, að hún spilar undir fölsku
flaggi, og á eg (og við) ekki upp á háborðið hjá henni. — En
miður þykir mér það, að þú sýnist hafa misskilið dálítið það
sem eg segi um trúarbrögðin. Eg Vil alls ekki láta eyða trúnni,
langt frá. En eg vil vernda hana einmitt með því að skilja hana
frá ríkinu. Kirkjan er til alveg sem áður, en hún er frjálsari
og því sannari. Fyrir mínum augum er allur sannleikur frelsi,
og frelsið hið æðsta mark. Þetta er ekki nein orðfroða, heldur
mín hjartans hugsun. En kirkjan á eins og allt annað að vera
— ekki undir stjórn, heldur undir tilsjón og kontrol ríkisins.
Hún má ekkert kenna eða aðhafast, sem kemur í bága við borgaraleg lög og meginreglur þeirra og almenns siðgæðis. Prestarnir lifi alveg prívat og ríkið skipti sér ekkert af þeim, nema
ef þeir predika það, sem er hættulegt fyrir það sjálft og þjóðfrelsið. Með þessu getur lifað vel og blómgazt blessunarlega hin
gamla einfalda trú, og líklega margfalt betur en hún gerir nú
almennt. Kristnin á eftir óendanlega mikið að vinna, meðan
heiðingjarnir eru svo margir, að útbreiðslu sinni og þar með
menntunar og „kúltúr“. Annars er sú grein hjá mér stiluð á
móti síra Þórarni og þessleiðis broddsálum. — Vænt þykir mér
það, að mönnum líkar málið, sem eg skrifa, því að það vildi eg
gera að skrifa vel mitt móðurmál, og með vel meina eg náttúrlega, létt og lipurt, án nokkurra fornaldarútúrdúra eða útlendingsskrípa, og þar er Sveinbjörn Egilsson fyrirmyndin. Í sambandi við það vil eg hafa réttritunina sem náttúrlegasta, en það
er nú öllu þyngri þrautin. Ekki líkar mér réttritunin á bókmenntasögunni þinni. Eg er hálfeyðilagður út af því, að Sigurður skuli gera það, af því að hann er {að} asnast á eftir jóni
rektor, og þar að auki les hann ekki vel korrektúr, að eg held.
Jón Þorkelsson hefur litið yfir arkirnar, kveðst hann hafa fundið stóra villu um Guðmund Bergþórsson, þar sé blandað saman
Guðmundi Magnússyni einhverjum, sem lifði á allt öðrum tíma.
Hann skrifar þér víst um það. Og þú ættir í „leiðréttingum“
að leiðrétta það áður en bókin kemur út. Hvað verður hún stór
alls?

Af bókaútgerðinni hér er fátt að segja frekar en eg hef sagt
þér áður. Heimdalls 2. blað hef eg ekki séð. Hann var auglýstur
í Berlingi (sem Bertel er eitthvað við) með ómerkilegu lofi.
Svo kom svolítil grein (eftir Jón litla Stefánsson, þeg) { Morgunblaðinu um það, og önnur eftir h—t (: mig) í Socialdemokraten, sem er stífari og hefur espað þau (skáldin) úr hófi. En
þau eru, eins og Vitanlegt er, ætíð ærið hársár. Eg legg hana
hér með. Þú getur sýnt það Birni Jónssyni, ef þú vilt. — Annars
er Vináttan meðal Íslendinga hér um þessar mundir í allra
grynnsta lagi. Tveir flokkarnir —— betri mennirnir, náttúrlega
við, og verri, hinir. Upptökin til þessa eru gömul, og ekki hefur
batnað í vetur. Hér var Íslendingafélag og Lestrarfélag. Þegar
goll-Tryggvi var kominn í haust, fór hann að tala um sameining félaganna, sem einn félagsmaður svo tók upp (Valtýr) og
hélt áfram. En Hannes Hafstein er ósáttfús og gerði allt sitt
til þess að eyða þessu, og þar kom, að hann fékk Tryggva alveg
í sinn vasa og regeraði eins og hann ætlaði sér, en Tryggvi er
mesta dula og asni eins og margir vita. Það harðnaði alltaf í,
við vildum ekki sleppa málinu svo búnu, en halda því til streitu.
Við áttum að búa til kosti, sem voru eða urðu nokkuð harðir
og Óformlegir kannske, en það hengdu þeir sinn hatt á og {hefðu]
gert það á hvað lítinn snaga, sem þeir hefði fundið. Nú varð
rifrildi, sem eg vil ekki lýsa hér, sem endaði með því, að við
með meiri hluta settum stjórnina af, sem alltaf dró taum þeirra
og braut lög á oss, sem vorum líka 1' Íslendingafélaginu, og það
alltaf í meira hluta. (Nákvæmlega getur Skúli, einn af okkar
beztu mönnum, sem nú fer heim, sagt þér um allt þetta). Þeir
vildu ekki leggja niður völdin. Ég tók fundabókina, og svo
stefnir Tryggvi mér, forlíkun upp á vissa kosti frá mér, sem
minir meðfélagar vildu ekki ganga að, og eg frá því öllu saman.
Báðir flokkarnir halda Íslendingafélag, hvor um sig. Út af
þessu er nú Tryggvi minn mesti hatursmaður, og mér er nú
orðið ekki neitt vel við hann (hann er kallaður nú Kramarinn,
eftir Sinister). Nú leiddi aftur það af þessu, að Tryggvi vildi
fyrir hvern mun fá mig úr stjórn Bókmenntafélagsins, og þar
að reri hann öllum árum, enda tókst honum og þeim að koma
að öllum sínum mönnum, meðfram af klaufaskap okkar. En
það skal einungis vera þetta árið, að það við gengst, að Sigurður, sem ekkert getur nema skrifað bréf, Tryggvi, sem ekkert
getur literært, og Ólafur Halldórsson, sem heldur ekki er literær
né neinn framtaksmaður, ráði einir öllu í literæru félagi. Nei,
að ári skal það umskapast, og það að gagni. Við Páll höfum ráð
með höndum, sem munu duga. Sú stjórn, sem nú er, er ekki
betri en Mangastjórn og Kró-stjórn. Og ekki mun Tryggvi hafa
betra af þessum málum, heldur verra, því hann er enginn vitsmaður, og svo hefur Hannes og hans klikka hann fyrir skjöld,
svo að hann verður fyrir öllum skellunum, en þeir grína bak
við og uppi yfir höfði honum. Ég og fleiri gerum allt til að
eyðileggja þá. Þeir eru slæmir margir hverjir, drekka næstum
vitið frá sér og drýgja annan ósóma. Ekki er Brynjólfur barnanna beztur, sá er pilsið skar. Það kveður svo rammt að, að
það er efasamt, hvort hann fær Garð eða ekki. Þeir sem því
ráða Vita allt um framferði piltsins. (Skúli getur að öðru leyti
sagt þér allt af létta).

Mér þykir blöðin vera farin að soga í sig veðrið, Þjóðólfur
og Ísa hápólitísk. En það veitir sannarlega ekki af. Suðri er
hið versta og lélegasta stjórnarslúðurs—magadropablað, sem hugsazt getur, og ætti að sálast sem fyrst.

Krukkspá var gaman að fá út. Ekki hef eg komizt til að lesa
hana enn almennilega, en eg sezt nú við og tek hana og fleira,
þegar skipið er farið og betri friður fæst. Hún lítur út fyrir
að vera vönduð.

Mér finnst eins og þér, að Eiríkur fari skammarlega með
Matta greyið. Það eru reyndar fleiri gallar en eg hafði haldið,
en það eru hins vegar svo margir kostir, að gallanna ætti að
gæta síður, og margt af því, sem Eiríkur tekur fram, er ýmist
hrein hótfyndni eða útúrdúrar eða rangfærsla. Mig hálflangaði,
náttúrlega ógnar hóglega og hóflega að taka svari Matta, en
eg hef ekki tíma nú til þess, enda væri slettirekuskapur. _ Ekki
þykir mér Símon batna. Snegluhalli er eitthvert versta pródúkt
hans held eg, ef nokkuð er verst af þeim annars. Guðmundur
Hjaltason er hátíð hjá honum, og ekki samir Gesti að „hafa“
sérlega „hátt um þá hortittina hans“. — — —

Ég man nú ekki eftir, að eg þyrfti að skeggræða við þig, elsku
pabbi minn, um fleira að sinni. Emma biður kærlega að heilsa
þér og ykkur öllum Kalund biður og að heilsa þér með þakklæti fyrir Krukkspá. _ Þú heilsar kunningjunum, jóni Ólafs.
etc.

Vertu svo kærast kvaddur með öllum sonarlegum hamingjuóskum af þinum syni


