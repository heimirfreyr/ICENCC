7. ágúst 1882

— — — Þá kem eg nú til annars, almennra hluta. Aumt er
að heyra, „allt er ömurlegt útnorður í sjó“ má segja. Hörmulegt
er ástandið heima og verður líklega enn verra, en stjórnin gerir
ekkert. Við hérna — hm — sendum með Valdimar heim pistil
(Vér mótmælum allir), sem ekki mun þykja betri en Velvakandabréf. Hann hafa þeir Páll og Móritz samið, með kornum frá
mér. Ég legg hér inn í eitt ex., en sem enginn má sjá fyrr en
Valdimar er kominn til Reykjavíkur. Hver hann hafi ritað,
mun aldrei komast upp. Ennfremur kemur nú 2. Velvakandabréf með glúffum til margra. Eg vona að þig taki ekki sárt pillurnar til stólkonungsins í Görðum og hans króa. Það er samið
af mér og Skúla eingöngu. Gröndal verður reiður náttúrlega,
en því getum við eigi gert við; við förum svo vel með hann
sem hægt er og miklu betur en hann verðskuldaði eftir lastinu
1' grein sinni. Geir er að minnsta kosti hálfreiður út af því. Þá
má geta nærri hvað jón Þorkelsson verður fallegur við það!
Verði honum að góðu. Þeir halda hér margir, að bak Við standi
liberali klúbburinn í Vík með féborganir, en sem alls ekki er.
Við höfum kostað þau sjálfir. Fyrra bréfið kostaði aðeins 2,50
á mann og þótti lítið, og er beztu matarkaup. Mín meining væri
sú, að vér hér ættum að skrifa til efnilegum unglingum út um
allt land og láta þá skrifa oss hér til um allt, sem aflaga fer og
er, og Vér svo rita um, og svo smám saman að gera það að allsherjar félagi um allt Ísland, til þess að breiða út menntun og
frelsi sem mest og bezt. En þetta verður víst aldrei gert. Það
er við svo margt að stríða, heimsku, áþján, embættishroka og
níðinga. Vér höfum hér marga á móti okkur, en Vér gefum þeim
ekkert eftir, og ver höfum þó „meirahlutann“ með oss. Einna
rammastur á móti mér er Þórhallur, og mér er sama, mér þykir
skömm að vera á sama bandi sem hann. (Hann á „hnefann“ í
Velvakandabréfi 2). En það er víst, að stríð hefur ævinlega sigur
með sér, sigur fyrir einhvern, og þá er eitthvað gert.

Björnstjerne Björnson heldur skáldafmæli — 25 ára — þann
11. ágúst, og ætlum Vér þá íslenzkir stúdentar hér að koma saman og senda honum virðulegt „telegram“, fyrir því standa Björn
Jónsson, Páll Briem og eg. Björnson hefur svo dyggilega tekið
málstað okkar móti Dönum, að hann á það fyllilega skilið, að
vér minnumst hans á heiðursdegi hans. Þar að auki er hann sú
mannhetja, að það væri eitt nóg til þess. — — —


