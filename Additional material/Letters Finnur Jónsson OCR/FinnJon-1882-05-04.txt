Garði, 4. maí 1882

Elskulegi faðir minn!

Þótt eg hafi lítinn tíma, þá er sjálfsagt að eg skrifi þér nokkrar línur. — — —— Það er fátt í fréttum, það hefur einna helzt
borið til tíðinda, að hér kom fram bréf eitt prentað, eftir að
skip var farið síðast, um lærðaskólann. Það hefur víst komið
heim með því. Eg get nærri, hvaða uppistand verður í Reykjavik. Það gerði óttalegt uppþot hér. Þórhallur, sem er vinur
Björns, kvaddi saman fund til þess að ræða um það og vildi
helzt láta lýsa yfir því í blöðunum heima, að þeir væri engir
valdir að bréfinu og það væri skömm fyrir oss hér, einkum af
því að það væri nafnlaust. En flestir mæltu í móti þessu og
sögðu, að það væri ekki sagt, að bréfið væri stílað frá 055 öllum,
heldur aðeins nokkrum, og það væri óþarfi og rangt að neyða
menn til þess að gefa sig fram. Þar að auki væri það alls eigi
sannað, hvort það væri ósatt, sem í bréfinu stæði, heldur mundi
það vera miklu fremur satt, og það hygg eg og vera. Reyndar
er það freklega mælt, en það er efamál, hvort það er saknæmt
í nokkru. Eg er glaður yfir því, að broddarnir, Bergur og skólastjórnin fær löðrung, hún á það skilið fyrir löngu og ætti við
tækifæri að fá það betur. Enginn veit hvaðan bréfið er. Sumir,
og flestir, segja að bréfið sé sent heiman og skrifað þar, og að
eg hafi lesið próförk af þvi, sumir að ég hafi skrifað það, sumir
að fleiri hér hafi gert það. En að ég sé eitthvað við það riðinn
eru allir sannfærðir um, og ég læt hvern ráða sinni skoðun. En
hvað er sagt um það heima? ja, það skrifar þú mér nú með
Valdimar til baka. Eg get því nærri, að slíkt sé skammað 1'
Reykjavík, úr því að komið er við einhvern í mannbroddafélaginu. En eg vona að þeir Velvakandi og bræður hans gæti að einhverju fleiru og láti ekki allt óátalið, sem viðgengst heima af
því sem misjafnt er. Það er satt, Velvakandi og bræður hans
voru fimm, og það halda sumir sé ég og Páll, Klemens, Sigurður
og Eggert. Oft fer Villt sá sem geta skal, og sannast það hér. Ja,
annað hefur ekki gerzt hér til tíðinda. — — —


