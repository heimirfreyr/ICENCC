Garði, 25. sept. 1878

Elskulegi faðir minn!

Ég er nú nýrisinn úr rekkju og get því boðið ykkur góðan
morgun, klukkan er 7 %. Ég þakka kærlega fyrir bréfið og
Norðanfara. Mér þætti gaman að sjá Lear eftir Stgrím Thorst.
o. fl. þessháttar, sem út kemur. Af mér er það að segja, að mér
líður vel, hef nóg enn sem komið er, og mun hafa það. Ég hef
eigi komið hér enn á söfn, nema Thorvaldsens gripasafn. Það
er fjarskastórt safn, og er ætlað til þess eitt hús. Í því húsi er
autt svæði, og er þar Thorvaldsen greftraður. Í einu herberginu
eru allir búshlutir þeir, er hann hafði í herbergi sínu í Róm.
En myndirnar sá eg eigi nærri nóg, því að til þess þarf marga
daga, eg fékk aðeins hugmynd um hve stórt safnið er. Á laugardaginn Var var bókmenntafélagsfundur og var eg þar, því að
eg hafði sagt mig inn í það áður bréflega. Forseti las að vanda
upp skýrslu um hag félagsins og félagatölu. Voru síðan kosnir
embættismenn deildarinnar. Forseti jón Sigurðsson var kosinn
þannig, að Björn Ólsen stóð upp og stakk upp á honum og bað
menn samþykkja. Það er Virðingar- og velvildarvottur. Þá stóð
upp Sigurður ]ónasson og lagði það til, að ekki yrði fleiri kosnir
þannig. Þetta tók Oddgeir Stephensen til sín og kvaðst ekki
mundu taka við kosningu, úr því að mönnum væri ekki um
sig. Gísli Brynjúlfsson styrkti mál Oddgeirs og vildi láta kjósa
hann líka með sömu aðferð, — alltaf sami kalinn og öfundín
til forseta! En Sigurður ]ónasson afsakaði sig og sagði, að það
hefði alls ekki verið sú meining hjá sér, og því til sönnunar bað
hann menn að standa upp og samþykkja Oddgeir. Tók hann þá
ljúflega við kosningu. Þetta var eitt grín alltsaman. Síðan voru
kosnir Sigurður Sigurðsson til bókavarðar, Sigurður Hansen til
skrifara, Sigurður ]ónasson til varaforseta, Clausen til varafé-
hirðis, Guðmundur Þorláksson varabókavörður, jón Jensson
varaskrifari. Síðan var farið að kjósa Skírnisritanda. Þeir höfðu
gefið kost á sér Eiríkur Jónsson og Gestur Pálsson. Fór þegar
Eiríkur mörgum og fögrum(l) orðum um óheppni sína með ritanina síðastliðið ár og kvað valda fótbrot, sem hann hefði í
legið tvo mánuði. Síðan var Eiríkur kjörinn með 16 atkvæðum,
Gestur með 14. Þetta voru alls 30, en fundarmenn voru 31. Nú
voru tveir auðir miðar, alltsvo leit út sem 32 hefði kosið, eða
einn miðinn falskur. Nú urðu Gests sinnar rasandi, og Þórhallur
gat þess, að sér þætti kosningin fölsuð. En forseti brást illa við
og sagði nei, þar að auki væri það of seint upp borið osfrv., og
tók það þannig ekki til greina. En hvað „sá rauði“ var vondur,
hann rasaði fram og aftur, haltur á báðum. Það var endalaust
grín. Bækur félagsins voru framlagðar, Skírnir, Biskupasögur,
Þingvallabúðir eftir málarann o. fl., sem þið fáið allt nú með
skipinu líklega.

Í gær kom upp auglýsing hér á Garði frá prófasti Ussing um
hverjir fengi Garð, og fyrst á blaði erum við fjórir privilegeraðir
Íslendingar, þar að auki fær Gestur Garð um sín tvö ár. Við fáum samt ekki herbergi fyrr en þann 1. október nema Páll, af
því að Móritz er með honum, þá flytja þeir í dag inn í herbergi,
sem eg svo fæ, er Móritz fer, sem líklega verður í vor. Gestur
kom til mín og spurði mig að, hvort eg vildi ekki búa með sér,
og eg tók því, af því að hann er svo einstaklega reglusamur. Alltsvo búum við saman. — — —

Hingað barst mér sú harmafregn, að Gísli Magnússon væri
látinn. Það þótti mér leiðinlegt, að hann skyldi látast í Edinborg, fjarri öllum sínum. Lærisveinar hans, sem margir eru, ætti
að skjóta saman til minnisvarða eftir hann, og eg skyldi þar til
fyrstur leggja. Það var sá kennari, sem mér þótti vænzt um.
Óvíst er hvort nokkuru sinni verður á Islandi jafnmikill málfræðingur og vel að sér 1 sinni mennt, að minnsta kosti hefur
hann tekið öllum fram, sem nú lifa á Islandi og þótt Víðar sé
leitað. Það væri gott að ná 1 eitthvað af bókunum hans, og eg
vildi eg væri kominn heim um það leyti, sem þær verða seldar.

Eg fæ líklega þá atvinnu að skrifa Birni Norðanfara fréttir,
en ekki fyrr en með næsta póstskipi. Það er ekki skemmtilegt,
en eg má líklega til að tína eitthvað saman handa karlinum.

Nú fara þeir heim Jón Aðalsteinn til kennara og Indriði til
skrifara hjá landfógeta. — — — Eg hlakka til Díönu næst, sem
nú mun vera að fara frá Reykjavík, eg þreyi komu hennar. Ég
bið að heilsa síra Matthíasi og Stgr. Th., og umfram allt því
hjá Johnsen, svo og Jóni Gunnarssyni.

Vertu svo kærst kvaddur, elsku faðir minn, af syni þínum,
sem mun æ bera elsku og ást til þín fyrir alla þína föðurlegu
umönnun. Lifðu eins vel og óskar þinn elskandi

Finnur.


