Höfn, janúar (ódagsett) 1885

Elskulegi faðir minn!

Ástkærustu þakkir fyrir bréfið frá fyrra ári og gott og gleðilegt nýár. Eg vildi óska, að það yrði engu verra en það sem
leið. Ég hef sagt systkinunum frá því, hvernig mér hefur liðið
um jólin og svo frv., svo að eg þarf ekki að fylla blaðið með
því. Það er nóg að segja, að mér líður upp á það bezta. Eg veit
ekki hvers eg gæti óskað betra eftir minum kringumstæðum
eiginlega. Að eg og allir menn á mínu reki þurfi að Vinna er
sjálfsagt. Ég þarf bæði að læra mikið sjálfur, því að eg veit,
að það sem eg veit, er svo að segja ekkert. En eg held að eg hafi
nú góðan grundvöll að byggja á. Til allrar hamingju hef eg
haft Konráð fyrir kennara, það er ekki ónýtt. — — —

Hvað Íslendingafélagsmálum Viðvíkur, þá höfum {vérj nú svo
afgert allt með oss hér, nema þessar fáu hræður karlkyns og
kvenkyns, sem hanga sumpart af ragmennsku aftan við gullTryggva. Hann fer ekki að hafa mikinn heiður af allri sinni
frammistöðu úr þessu. En það er hvers girnd, sem hann gerir.
Hann hefur nú tekið svona í málið og þar við situr. Nú sem
stendur er eg formaður félagsins, og vildi eg helzt, að bókarskriflinu yrði skilað aftur, til þess að málið dytti niður. Við
erum Íslendingafélag fyrir því, það getur enginn af oss tekið.
Félagar eru yfir 90. ]ólagleðin hefur alveg yfirskyggt hina, þeirra
gætir ekkert. Og „moralskt knekk“ (eins og við köllum það)
hafa þeir liðið við þessa historíu með Kristján Riis og Brynjólf
pilsadólg. Ég hef víst skrifað, að Brynjólfur sæti inni enn, en
það bar það einhver til baka, hann hefði sézt í dag á götu. Þetta
getur verið. Hann ætti annars að komast heim og Steingrímur
Álftnesingur með honum. Þeir eru oss óþarfir landar hér. Eg
nenni ekki að fara lengra út í þetta mál. — — —


