

Bessastöðum, 10. nóvember 1844.

Hjartkæri bróðir!

TAKTU móti mínu innilegasta þakklæti fyrir þitt ástríka bréf með Guðm. Þín bréf hafa það við sig, að þau setja í mig eitthvert líf, að minnsta kosti um stund.

Eg lifi við sömu þreytu og sama arg, sem verkar því meira á mig sem eg lýist meira. Maður minn er nú alltaf lasinn. Hefur hann sífelldan og slæman hósta og fellir töluvert af. - Bréf hafa komið frá Gr[ími]. Lætur hann nú í betra lagi af sér, segist nú muni hasla nokkuð ofan af fyrir sér í vetur, því Etatsraad Magnússen og Etatsraacl Rafn hafa nú lofað honum að skrifa eitthvað fyrir Fornfræðafélagið. Líka segir hann nú tveimur þýzkum stúdentum til í dönsku og íslenzku, sem hann fær þó dálítið fyrir. Ritgjörð hans er verið að prenta, en hann segist vel geta fallið í gegnum, þó svo sé komið. Þetta skrifar Gr. þér líklega sj álfur, en eg drep á það við þig svona til vonar og vara.

Eg skyldi vera hughraust ef eg gæti, en það er ekki hægt. Andinn er að sönnu reiðubúinn, en holdið er veikt. Eg veit, að svo getur hlutanna gangur breytzt, að eg fái ósk mína, eg sé það á svo mörgu öðru, sem í kringum mig er, að það veltist alla vega. En hvernig sem gengur gleð eg mig þó ávallt við að hafa eignazt þig fyrir hróður. - Það var þó gleðistund fyrir þig, að 1 Jón þinn kom. En liðið hefur hún skjótt eins og flest sem inndælt þykir í þessum heimi. -- Von er þó að fjárhagur þinn verði erfiður þegar ekki verður komið öðruvísi fyrir, sem varla er líklegt að svo stöddu. - Það held eg, að við verðum hér næsta ár ef lifum, þó skólinn Ílytjist að hausti. Skólahúsið er stórt og mikið, en helmingi dýrara (eða meira) en nokkurn af samkomumönnum dreymdi fyrir um árið.

Haustið hefur verið heldur gott, en mikið er fiskilítið, fjöldi skipa eru fyrir stuttu komin frá útlöndum, en kaupstaðir að kalla kornlausir. En nú er sú dæmalaus upsaveiði í kringum Hafnarfjörð, rétt í landsteinum, að ekki verður undan borið.- Seint í sept. fór Ch[ristján] alfa'rinn austur í Skaftafellssýslu. Hann sækir um hana í krafti, að sagt er. Með póstskipi kom sú fregn, að Jón Pétursson sýslumaður í Strandasýslu mundi sækja á móti Ch., og getur það þá farið allavega.

Drottinn veri þín hjálp og huggun alla æfi. Þín elskandi systir

I. J.


