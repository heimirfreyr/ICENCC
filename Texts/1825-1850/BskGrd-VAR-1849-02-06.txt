

Görðum, 6. febrúar 1849

- - - Eg skrifa nú það sem mér dettur í hug, og er það fyrsta, að í Görðum líður öllum við það venjulega, veðráttan er mikið rosa og umhleypingasöm, frost lítið oftast; það hefir orðið hæst á þessum vetri, og var það löngu fyrir jól, 10°. Á veikleika bryddir á stálpuðum börnum, 4-lO ára, sem kallaður er andarteppa; úr þeim veikleika missti Th. jónassen son á 7. ári. Hér í sóknum eru 3 börn farin síðan á nyári úr sömu veikindum. Hér er heldur en ekki hart manna á milli; fyrst er lítið til af feitmeti, og svo er tregða á kaupstaðagæða útlátum við þá, sem ekki hafa silfur fyrir að gefa, sem eru nú fæstir, enda fá þessir kaffi og korn með mesta sparnaði, því af litlu mun vera að taka. Betri eru samt prísar hér en vestra hjá ykkur, því korntunna kostar ei nema 8 rd og kaffipund 24 sk, en blautur fiskur er tekinn 16 sk. Eg þakka þér ástsamlega fyrir ávísunina til sonar þíns uppá 40 rd. En nú heimfaeri eg uppá þig, það sem eg hefi heyrt úr ræðu sra Gísla sál. i Odda yfir jón sýslumann á Hvoli, afa konunnar minnar. Hann hafði fyrir texta þessi orð: þeir skulu ekki innganga til minnar hvíldar, og svo gerði laudator mikið vesen úr því, að vera að spyrja tilheyrendurna að, hvaða hvíld hér væri meint; en prestur varð eins og vant er að hafa allt fyrir, að spyrja og svara, og þegar þeir eru búnir að gizka á allt, sem þeim datt í hug, er spurðir voru, leggur prestur á þennan slyddudóm: Nei, þér takið allir merkilega feil. - Og sama segi eg um þig, þegar þú getur til, að synir þínir hafi leitað mín með peninga. Þeir hafa ekki talað í þann veg. En síðan Þorsteinn frá Ármóti kom inn, hefi eg haldið mig til Finns með mínar smávegis útréttingar ytra, og vildi eg nú, sem æfinlega er í peningaþröng (peninga rekur ekki), hafa nokkuð til að ávísa ytra, og ef svo félli láta Finn fá tilhlýðilega commissions proct. Og svona er nú kvabb rnitt undir komið.

Eg þarf ekki að skrifa um neitt það, sem stendur i Rvíkurp. eða hjá sra Þjóðólfi (svo er hann titlaður hér), svo sem um lekann í skólanum og í Laugarnesi etc. etc. Þar mun og getið þeirra brauða, sem laus eru, er mér nú sýnast æði mörg, því mesti faraldur er í prestum. Seinast hefi eg heyrt getið um lát sra Guttorms á Hofi í Vopnafirði, og sé brauðið eins auðugt og fráfallinn prestur hefir verið sagður, þá er það girnilegt fyrir þá, sem ríkir vilja verða. I Strandasýslu þykir mér nú heldur prestafátt, þegar helmingurinn er dauður. Þar er annars ekki á miklu að taka af þessháttar varningi. Kannske þú teljir það ekki skaða fyrir Vesturamtið, sem er þinn augasteinn. - Eg get nú ekkert skrifað þér af tíðindum, sem allir aðrir kunningjar þínir skrifa þér ekki, og blaðra svo með hinum. - Nú er svo komið fyrir prentverkinu, að sekret. í Viðey er orðinn faktor fyrir það og fær 25 prct. Ekki veit eg nema bókmenntafélagið komizt í stríð við stiftið út af prentun 3. heftis fornyrðanna, og verði ekki af því, svo þakka eg mér það, eins og það sem meira er í varið, að bókmenntafélagið er nú það sem hefir lifað lengst hér í landi, og einmitt af því, að það hefir aldrei verið reglulegt félag; því reglulegt félag getur hér aldrei staðizt. Við erum niðjar óreglumannanna í Noregi, sem ekki þoldu lög, en illt er í ætt allra gjarnast. Um málaferli ætla eg ekki að skrifa. Þau eru líka fæst merkileg, enda kannske vinur þinn í Nesi minnist þeirra, sem eg held þú bæði studsir og dolerir yfir, að ekki varð commissarius. En var það  svo mikið happ að verða commissarius? Eg sagði við Bardenfleth að sönnu í gildi hjá honum seinast, að eg gæti eins vel staðið í hans sporum eins og hann, þó vildi eg heldur vera commissaríus heldur en þingmaður. En aetli Íslendingurinn geri sér ekki dælt við Íslendinginn, sem verður commissarius. Þekkir þú ekki fólkið þitt? Eg tel það eitt með láni Sveinbjörnsens, að hann slapp frá þessu tignarembætti. Þú sér, að hann faer hnútur fyrir forsetadæmið seinast frá frænda mínum Jóni Sigurðssyni. Honum hefi eg skrifað, að fyrst hann sé að ertast við vorn forseta, skuli eg velja hann fyrir forseta í sumar, svo hann viti hvað það er að vera forseti, því satt að segja þótti mér hann standa vel í þínum sporum seinast, enda held eg það sé enginn galdur að vera forseti alþingisins, bara maður hafi nennt að lesa forordninguna, sem eg get ekki hrósað mér af (því eg veit að allt þetta vastur er hégóminn einber). En hvað segir þú um Þjóðólf, sem er nú að meðdeila oss reglur stjórnarinnar í Frankaríki? Ætli hann ætlist til, að við hér höfum nokkuð gagn af þessum afbragðs góðu reglum? En þá ætti Ísland að vera nokkuð líkt Frankariki. Æ, nú man eg það, að eg er nú að lesa verk, sem þú (því miður) getur ekki lesið; en væri einhver af sonum þínum heima hjá þér, svo gætir þú látið þá lesa það hjá þér. Það er saga Thiers um consulatið og keisaradæmið í Frankaríki. Þetta verk er eitt það leiðinlegasta, sem eg hefi lesið, en það er samt mikið merkilegt. Ógn eru menn ónýtir, það er mín fyrsta hugsan. Því satan fór í þennan framúrskarandi mann, Napóleon, undir eins og hann var orðinn perpet. dictator og síðan keisari. Þá kom sjálfur satan í hann, og samt ekki öðru vísi en svo, að mér sýnist hann hafi gleymt þessari reglu: Verið kænir sem höggormar og einfaldir sem dúfur. Hann var svoddan stórbokki, að hann hélt sér vaeri allt fært. Og gamli Cicero segir, að þeim sé vorkunn, sem finna mikinn styrk hjá sér, þó þeir verði metnaðargjarnir. - - - Um hvað á eg að blaðra við þig, þegar svo langt er á milli okkar? Viltu nú ekki flytja þig að Görðum, þegar þú sleppir þínum einkasyni, Vesturamtinu? Eg ætla eins og Gröndal sál. að lifa eilíflega (enda þurfti dauðinn 16 ár til að geta fellt hann). Hér er mamma, og í nánd við hana er gott að vera, því hún er svo guðleg, en það held eg sé enginn galli, því eg segi líkt og ættfaðir minnar sálugu konu, sem var aðsjáll: Gefðu Sólveig (svo hét kona hans), eg get það ekki. Eg er að sönnu dálítið guðlegur, en hvergi nærri eins og hún, því það er svo jafnt og fast eins og það stæði í lögbókinni hjá henni og er því formaliter rétt. En minn guðlegleiki er nú svo, að eg er annan daginn guðlegur, en hinn mikið verslegur. (Nú mér sýndist korn á pappírnum þegar ég var nú að skrifa, eg mundi ekki til, hvað sterkur eg var, spretti á fingri og svo brast pappírinn). Þú heldur til góða rifu þessa. - Eg nenni nú ekki að masa meira, enda er líka eins og vant er hitt og þetta annríki. Beri eitthvað nýrra við þangað til þessi miði fer héðan, svo prjóna ég hér neðan við, en hætti í þetta sinn.


