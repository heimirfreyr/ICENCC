
<meta-info>Finnur Magnússon til Bjarna Þorsteinssonar</meta-info>
<meta-date>30. sept. 1832</meta-date>
 - - - Að Bókmenntafélagsins stjórn komist aftur í próf. Rasks eður mínar hendur ætla eg framvegis vart verði. Því miður er hans heilsa nú mjög veik, hvar til eg óttast fyrir, að langvinnt ergelsi af ýmsum tilefnum, meðal hverra eg vissulega veit að aðferð landa vorra hér (bæði direkte og indirekte) hefur lagzt þyngst á hann, sé ein þessarar heilsuveikis helztu orsaka, og er mjög bágt til þess að vita. Guð veit hvort hann lifir vetrarlangt. Verði svo, má líklega vona bata að vori, ef hann vildi og mætti reisa að sumri til heitari landa. Þótt hann nú sé svo mjög lasinn, kannske meir en hann sjálfur ætlar, hefur hann þó á þessum dögum útgefið nýja íslenzka lestrarbók, en ekki treystir hann sér samt til að examinera við artium í haust, hið fyrsta sinn, hvað honum þó án efa er mjög á móti skapi. Hvað mig áhrærir mun eg ávallt segja um stjórn þess félags framvegis: Brennt barn forðast eldinn! - --

Þér hafið öldungis rétt í því, að ýmislegt muni mega setja út á Schlegels Dissertation um Grágás (í útgáfunni), en öngvu að síður virðist mér hún vonum betri af manni, sem er rammdanskur og aldrei hefur í Íslandi verið, en annars svo háaldraður, önnum og margföldum mótgangi kafinn, sem eg veit hann á seinni árum verið hafa. Síðan eg (eftir að hafa verið nær því óvinur hans fyrir fáum árum) hef komizt í nánari kunningsskap við hann, ber eg sanna virðing fyrir hans dugnaði og sinnislagi í mörgu tilliti. Sá er að öllu leyti vill rétt út leggja Grágás og leysir það vel af hendi - erit mihi magnus Apollo! Einn eða tveir lærðir menn hér munu þegar hafa byrjað á Recension yfir útgáfuna, en vera aftur frá horfnir. Baldvin Einarsson, sem ekki vílir allt fyrir sér, mun að ætlan minni framkvæma þann verka, án efa betur undirbúinn í sögu og fornfræðum Norðurlanda en í hitt eð fyrra, síðan hann lauk við Attestatsið, því eg ætla hann hafi sérlega góðar gáfur, og hvernig sem hann hefur við mig breytt, vona eg hann (með vaxandi stillingu geðsmuna og sjálfsálits) verði Íslandi og þess lærdómsefnum til góðra nota með tímanum. Hann er giftur og á eitt eður tvö börn, en eg hugsa hann vinni betur öllum vonum fyrir þeim. Eg hugsaði mig því ei um hönd þá hann í vetur bað mig um Attest til að ná 1 Hurtigkars stipendium að gefa honum það og láta það vera gott. Hann fékk einnig, og átti að fá, það umsótta. - -- 
