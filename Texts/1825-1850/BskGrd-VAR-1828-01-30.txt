

Görðum, 30. jan. 1828

- - - Eitt og annað politiskt ber hér við, en það er svo mikið mál, að eg get ekki tekið það fyrir til gagns í þessum seðli. Stiftið er nú búið að fá, eg held, conferensráðsins ultimat, er hljóðar hér um bil svo, að áður en prentverkið sé tekið frá Viðey, verði hann að fá 2100 rd og Skagfjörð circa 1000 rd prompte útbet. Annars hefir hann aðra kröfu uppá 2500 rd, sem leggst við hina fyrri, verði dráttur á þessu útsvari, og eg trúi að enn meira sé því viðvíkjandi óklárað. Allt fyrir þetta hefir nú stiftið beðið, eg held alla nokkuð honoratiores, því eg er þar með, um betænkning því viðvíkjandi, hvað við prentverkið skuli framvegis gjöra, og þetta stendur mér að minnsta kosti fyrir brjósti, því ekki er mér um að stinga uppá því, er ei geti framkvæmzt. - Assessor og conferensr. eru nú orðnir mátar, og jafnvel er haldið, að sá fyrri hafi styrkt að samningi hinna síðustu bréfa til stiftisins, er skulu vera í öðrum anda en hin fyrri. Í sumum þeirra skal koma fyrir þessháttar orðatiltæki, sem sýna hraustleik, svo sem otieuse, myndighed, rescr. af 18. apr. f. á., stiftisins beföjede hótanir, fulmina bruta og ignis fatuus og  l. - Það heyrir og til dagens historie, að þegar frúin í Viðey var jörðuð, missti stúlka í Viðey forklæði, þeir segja G. F. d. Daginn eftir fékk assessor bréf frá conferensr., hvar í hann bað hann að senda sér vinnumann sinn, er með honum var daginn fyrir útí eynni, sem rymtaðan og nú grunaðan fyrir stuld forklæðisins. Þetta er gjört, en ekki spyrzt upp forklæðið. Assessor ekki ánægður með þetta, angefur nú sinn vinnumann fyrir hnupl það, er hann var áður búinn að gefa honum á kjaftinn fyrir, það eru hans orð, og líklega því búinn að fyrirgefa, og hnýtir þar neðan í svuntunni. Finsen er búinn að halda hér í eitt þing, og svuntan er ófundin, annað hefir strákur meðgengið, sem á hann var borið, og nú stendur til að dómur fari fram í sökinni innan stundar. Ekki er sagt að conf. líki denne tjenesteiver af assessors hendi; honum þótti líklega nóg vinsemi að hann sendi strák út til Viðeyjar til rannsaks. En það er vandratað meðalhófið, jafnvel fyrir lögspekinga.-

Þú verður nú að láta þér nægja þetta núna, því nú stendur enn til hátíð við skólann í anledning af kóngsins fæðingardegi, spáný og sem gerir mér nokkra áhyggju. Program er útkomið, sem stiftið víst sendir þér, og l anker rauða víns til skólapilta til að hressa sig með þann dag. Hvort eg og aðrir veterani fá nokkra Vökvun við það tækifæri, læt eg ósagt. Verði það ei, drekka prestarnir úr sínum eigin pelum. - Kona mín biður kærlega að heilsa með miklum góðum óskum.


