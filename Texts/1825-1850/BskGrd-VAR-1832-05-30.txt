

Görðum, 30. maí 1832

Það er nú farið að losna urn skólans lærisveina, og þá geri ég ráð fyrir að Siggeir fari að halda vestur á bóginn. Það má ei svo ske, að hann ofþyngist ekki með seðli frá mér, hversu marklítill sem hann verður. _ Utanlandsfréttir eru bæði litlar, og svo eru þær Víst gengnar á undan þessum seðli, og nú sem stendur ber ekki stórt til frétta hér um kring. Þú veizt liklega af því, að Krieger ætlar að heimsækja þig í sumar, en eg get sagt þér það með, að kammerjunker Hoppe verður honum samferða til þín. Þar á mót er norðurferðinni afslegið í þetta sinn.

Með seinustu skipum kom sú fregn, ekki samt officielt, að Ulstrup, sem nýlega er hér lentur, vaeri orðinn cancellíráð, Finsen, Tvede og Melsteð kammerráð. 600 rd silfurs fékk Ulstrup fyrir ferðina, þar á mót kom hann konulaus. justitsráðið okkar hefir átt í basli nokkra stund, hvar sem það lendir seinast. Maður austur í Árnessýslu er angefinn af dóttur sinni fyrir sauðastuld. Sonur þessa manns er vinnumaður á Gufunesi. Sá sakaði skrifar justitsr. til, og þessi svarar. Bréfið frá justitsr. kemur í hendur sýslumanns, eftir að hann er búinn að láta leggja justítssök móti manninum, og nú geymir hann bréfið til þingdags, og þar á þingi undir votta og með leyfi hins ákærða opnar hann bréfið og les fyrir rétti; segir síðan að það innihaldi ekkert til upplýsingar sökinni og fær manninum, en protocollerað var þetta ekki. Þetta er nú ekki nema upphaf hörmunganna, en nú kemur frú Fama og segir nú suður um öll nes, að innihald bréfsins hafi verið ráðlegging til mannsins að þræta fyrir allt, og ein og önnur heilræði þessu lík. Justitiaríus skyldi strax hafa farið barma sér niður, að hann yrði nú að removera sinn collega etc. Stiftamtmaður á hinu leitinu fór föðurlega að áminna justitsráðið, og sitt gerði hver. En justistráðið hafði ekki copíu af bréfinu. Með lagi gat hann fengið afskrift af því austan að, og nú erum við allir heldri mennirnir búnir að sjá það, og munar nú miklu frá því, er frétzt hafði. Þó segja þeir, sem vitið hafa, að betur hefði verið óskrifað. Hvort það hefir nú nokkur frekari eftirköst, vita menn ekki. Þó er líklegt það detti svona niður.

Baldvin okkar, sem vill í flestu tilliti láta ljós sitt lýsa fyrir mönnum, hefir í vetur gefið út bækling um Íslands repræsentation og vill það hafi alþing fyrir repræsentant, og þetta alþing séu, með almúgamönnum, embættismenn. Lipurlega er þetta af honum samið, en um realia þori eg ekki að dæma. Það getur ekki andlega dæmzt.

Þykir þér ekki Siggeir sitja undarlega, og heldur þú ekki að honum leiðist lífið áður en hann er klár? Menn eru ekki lítið lærðir farnir að gerast nú í skóla, og vel var það, að öðruvísi stóð á í vorri tíð. - Ekki veit eg nema eghafi verið of rífur á bókum við hann í haust, en þessar, sem innlagður seðill tilvísar, eru af mér hans vegna keyptar, og hann sagðist þurfa allar að hafa. Mundi ei vegur að fá þær gratis framvegis, sem hann þarf við, eins og sumir fá? - Þú mátt ekki misvirða þó eg hætti hér við í þetta sinn og skrifi heldur seinna. Lifðu með þínum ætíð blessaður. Kona mín biður kærlegast að heilsa.


