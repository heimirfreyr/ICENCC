

Bessastöðum, 13. marz 1830.

Hjartkæri góði bróðir!

INNILEGASTA þakklæti fyrir bréfið með aukapóstinum. - Konráð getur þú ekki fengið fyrir skrifara. Hann hefur fengið leyfi hjá stiftinu að vera hér kyrr næsta vetur og segist aldrei munu taka að sér að verða Skrifari, heldur hafa lyst til að framhalda stúderingum. Alltso er Kröjer ráðinn til þín. Sýnishorn af skrifhönd hans muntu fá með pósti. Ég þekki hann að sönnu ekki vel, þó ætla eg hann sé maður þagmáll og fáskiptinn og mikið ráðsettur. Lærererne segja hann dável gáfaðan og vel að sér í skólalærdómi og halda mikið af honum. Það verður að eg held ekki mikið gaman að fá héðan skrifara, því það er orðin hér almenn meining milli skólapilta, að það sé viss heilsutöpun að leggja að sér þungar skriftir.

Vetur var góður þangað til í miðjum febr., þá kom eitt frostkast. Nú er hér nógur snjór og umhleypingar. Eg þakka þessum frostalitla vetri, að tannpínan hefur verið í Vægasta lagi, svo eg hef nú haft góðan frið lengi. Maður minn hefur í allan vetur haft augnveiki og haft raun með að brúka augun við ljós. _ Ekki er eg fær um að heimsækja þig. Eg er að sönnu um sumartímann að nafninu frí við skólann, en þá ætti eg að búa mig undir veturinn, ef eg gæti, því þegar skólinn kemur, truflast flest sem truflazt getur.

Hrædd er eg um að við förum bráðum að missa Hjaltsteð. Hann hefur nú nýlega sótt um brauð. Fái hann það, verðum við í vandræðum. Ekki höfum við lyst á að taka neinn þeirra hinna, sem útskrifast, þó við mættum, þegar K[onráð] er frá. Bókbindarameistarinn og lærisveinn hans voru nýlega saman fyrir pólitíerétti í Reykj avík. Tilefnið var, að sveinninn hafði léð í burtu stimpla meistarans, þegar hann var fráverandi, þó ekki lengra en í Viðey, svo hann fékk þá aftur jafngóða. Lítið trúi eg yrði úr þessu, en komi þetta oft að, er eg hrædd um, að kærleikur þeirra kólni.

Maður minn heilsar þér og þínum innilegast. Drottinn annist þig og þitt hús óskar æiinlega þin af hjarta elskandi systir

I.J.


