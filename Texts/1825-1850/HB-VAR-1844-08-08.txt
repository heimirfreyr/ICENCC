

Bessastöðum, 8. ágúst 1844.

Elskaði bróðir!

INNILEGUSTU þakkir fyrir þitt ástríka bréf með pósti eins og fyrir allan þinn kærleika. Hér lifa allir góðu lífi. Grasvöxtur er í meðallagi, en nýting hin bezta. Fiskur er líka þegar veður leyfir að róa. Okkur líður nú rétt við sama. Þó er maður minn heldur að gugna. Munu það eftirleifar af veikindum þeim, sem gengu í fyrra og þá lögðust þungt á hann. Eg hef náð mér aftur, en fótur minn er æði stirður. Það gleður mig að þér líður þó allvel. Að þér leiðist ekki, því verð eg að trúa, þegar eg hef það frá svo vissri hendi. -- Eg ætlast ekki til að þú farir að heimsækja mig, það mun mega kalla erindisleysi. ~ Þetta verður þá mitt síðasta ár við skólann. Er mér nú líka kært að losast. Það verk getur, að eg held, gjört þá þreytta og leiða, sem eru mér meiri. 20 og 3 ár hef eg nú dregið þetta ok. Nú er þá farið að byggja skólahúsið og á það að verða það langstærsta og dýrðlegasta, sem birzt hefur á voru landi.

Stiftarntm. vor ferðast burt um þessa daga með frú og börn, að minnsta kosti um stund. Það er nú aldrei langt upp lagt þegar þeir fara. - Grósseri Knudsen hefur nú sagt upp öllum sínum faktorum. Eru þeir sex að tölu með bókaranum. Kveðst hann nú ætla að hætta hér með hönd-Inn, en hann ætlar aðeins að halda sínum fiskiskútum í Hafnarfirði og Vestmannaeyjum.

Skrifað hef eg Gr[ími] fáar línur. Minntist eg þá þess, sem þú sagðir fyrir. Mig langar til að fá að sofna minn langa svefn. Eg hef nú lifað það fegursta, og mín augu, þau eiga ekki að fá að líta á þig. Drottinn veri þín hjálp og aðstoð alla æfi. Þín elskandi systir I. Í.


