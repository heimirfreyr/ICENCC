

Görðum, 7. marz 1833

- - - Þú spyr mig að, hvað höfðingjarnir hér syðra aðhafist. Mér er nú ekki mikið kunnugt um það, en þú veizt, að valdstjórnin ber ekki sverðið forgefins, og er það þá víst á lofti þegar á þarf að halda. Þann 28. janúar vegsömuðu yfirmenn kónginn hjá stiftamtmanni okkar með champagne víni, já betænk: Tokayer. Daginn eftir á klúbben, með því sem föng voru á. Næsta sunnudag þar eftir á Bessastöðum með latínu og mörgum vínum. Þetta allt eru svo public athafnir sem mögulegt er.

Conferensráð Stephensen ætla menn sé að búa sig héðan. Hann liggur veikur og þyngir að menn segja. Sálmabók trúi eg sé nú undir pressunni. Næst á undan það blessaða skólaprógram, sem þú vist fær að sjá. Til stóð, að nú út kæmi minning frú Stephensen; hvort veiki conferensráðsins hindrar það, læt eg ósagt.

Justitsráðið hefir sótt, eg trúi með haustskipum, um amtmannsembættið fyrir norðan; þá hefir hann hugsað, að amtmaður Johnson mundi fá það embætti, sem Rimestæd dó frá, og melius est praevenire qvam etc. Etatsr. hefir selt þá jörð, sem yfirvaldið í Árnessýslu lagði veginn yfir. Þannig er það stríð milli hinna stóru niðurdottið.

Kallar þú nú ekki vel leyst úr þínum spurningum? - --


