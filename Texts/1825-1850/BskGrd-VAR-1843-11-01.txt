

1. nóv. 1843

Þó nú sé stöðug norðanátt veit enginn nær hún gengur til suðurs, og þá ekki heldur nær póstskipið kemur, og þessvegna vil eg vera viðbúinn með seðil til þín þegar kallið kemur og byrja því í dag að pára þér, daginn eftir þann mikla þingdag hér í gær, sem átti að færa þann ávÖXt, að allir fengju að vita, hverjir í þessum hrepp hefðu rétt til að kjósa alþingismann. Lítið varð ágengt á þessu þingi okkar, enginn kom úr Garðasókn, svo nú liggur ekki annað fyrir en menn nauðgi þeim þar inn að ganga. Húseigendur í Hafnarfirði vilja ekkert hafa með þessa dýrð að bestilla vegna kostnaðar að láta virða húsin, svo hér um má segja með B. Kristensen í Roskilde: Jeg ved ikke hvor mange fisk Islænderne vurderer deres frihed, því það mun heita frihed að hafa alþing eða þess ígildi. - Hér er allt tíðindalaust að kalla má; eg sé af bréfi þínu, að þú hefir verið búinn að frétta þinghald bókmenntafélagsins um prentverkið, og lá Við sjálft, að prentverkinu vaeri klínt upp á það. En svo hótuðu þeir eldri meðlimir að ganga úr því, og samt voru jafnmargar meiningar fyrir já sem nei á endanum, og munurinn var einasta sá, að forsetinn var einn þeirra, sem sögðu nei. Þar með er samt H. ekki aflátinn, því nú hefir hann skrifað hér um bæði Cancell. og félagsdeildinni í Khöfn, og búumst við nú hér ekki við Öðru en þessir vösku menn þar ytra skipi okkur hér að taka við prentverkinu, hvort sem við viljum eða ekki, hvort sem við höfum nú skap til að hlýða þeim. Stiftamtm. vill endilega hafa prentverkið í Reykjavík vegna alþingistíðindanna; eg held hann hefði verið fús til, ef biskup hefði verið á sömu meiningu, að gefa félaginu með því 5-7 þúsund rd, sem nú er sagt það eigi, og kaupm. Sivertsen var reiðubúinn að verða faktor félagsins samt Þorsteini Kúld, sem nú er orðinn höndlunarmaður í höfuðstaðnum og hefir keypt það grossernes etablissement, sem gamli Möller var við einu sinni, fyrir 3000 rd.

Allsstaðar í Suðuramtinu er farið að þinga um það, hverjir hafi rétt til að velja alþingismann, en þó þeir séu kallaðir, vilja þeir ekki koma, og þá segi eg: beneficia nemini obtruduntor; en kannske samt við mig og hreppstjóra hér megi segja: Nauðgið þeim þar inn að ganga!

Um skólann er nú hvorki talað né skrifað utanlands frá, og akkorðið við Norðmanninn um að færa hingað húsið og setja hér upp, segja menn snúizt hafi uppí. Það er nú sú öld, að menn tala meir og skrifa en þeir gjöra. Þú hefir víst heyrt, að í fréttablöðum eru þeir að hnýflast Jón Sigurðsson, sem kona gullsmiðsins kallar einlægt föðurlandsvin, síðan hann tók ofan í bakið á bróður hennar fyrir hans petitum í Roskilde að leggja skatt á Ísland, - og Bardenfleth, út af Melsteds opus posthumurn; endalyktina vita menn ekki. Lesið hefi eg rit Jóns um Íslands höndlun, en get ekki annað um þá ritgjörð sagt, en mér finnst hún víðast lík okkar prédikunum, fátt mikið vel bevísað og nokkurskonar loftbygging það heila. Annars er talað hér, að grosseri vor, sem einu sinni hét landsins faðir, hafi angefið hann fyrir fornænnelige yttringer mod staten; hvort það er satt eða hvað úr því verður, vita menn ekki fyrri en póstskipið kemur, og kannske ekki þá. - Frá Finni okkar er eg búinn að fá tvö bréf og bæði vel samin; í því seinna var hann öruggari en í því fyrra. Tveir danskir stúdentar lesa með honum og líkar ekki illa við hann í sumu, en það er stíll i latínu, sem eg er hræddastur við, ef hann hefir enga æfingu í honum, sem hann minnist ekki á, nema hann muni það sem eg ráðlagði honum sér til æfingar, að leggja út úr Cicero klausu mánudaginn, og snúa henni á latínu miðvikudaginn og bera svo saman á eftir. Langt er til vors, og satt er það, að bíða frétta frá honum. En meðan mig dreymir ekki til hans - ekki skaltu brosa að því - er honum óhætt, og enn er mig ekki farið að dreyma, og mun þó examen afstaðið. Þér þykir víst huggunin léttvæg, en allt hvað getur verið huggun er notandi. Nú, Melstaður er veittur sra Böðvari, ekki fær Pétur okkar hann í bráð. Hann er nú líka annað að gjöra, nl. stifta afholdenheds félag í Kaupmannahöfn; hann hefir sjálfur skrifað það biskupnum, því biskup á að vita allar dyggðir prestanna. Við höfum hér í prófastsdaeminu fengið nokkurskonar sýnishorn af sama félagi, og mér þykir það merkilegt, að nú má ekki smakka brennivín á Mosfelli, þar sem sra B. okkar féll frá á þessu ári. Fyrir norðan eru einhver þessháttar félög til orðin og eins í Múlasýslu. En um þessi félög í Múlasýslu hefi eg heyrt, að meðlimirnir hafi það líkt Tyrkjum, sem drekka á næturnar. Máske samt þetta, sem oft getur verið hræsni, beri þó einhvern góðan ávöxt; kannske líka ekki.-

Elín, ekkja séra M. sál á Mosfelli, er nýdáin, rétt 70 ára. Hún var jörðuð með hátíðlegustu cerem. í Rvík, og þar voru við allir höfðingjar og höndlunarmenn hér í nánd nema stíftamtm. já, svona er að deyja á almennilegum stað og ekki uppí sveitunum.

Mér þykir vænt um, að Sveinbjörn reynist eins og við lektor hugsuðum. Kannske honum farist eins vel og öðrum, sem betur eru að sér, að segja nafna mínum til, fyrst þér leizt ekki að senda hann í skólann. Þú ætlar kannske að geyma hann skólanum í Rvík, og getur það verið gott, enda verður það dýrt. Nú er komin ansögning frá politiebet. Hendrik til stiftsins, um að fá alla skólapilta í kost fyrir 80 rd hvern. Þeir eiga að hafa mat þrisvar á dag og kaffi, ekki veit eg hvað oft. Svo vill hann kaupa Bergmanns stofu fyrir 1200 rd og betala árlega 100 rd. Mér þykir ekki ólíklegt, að bréf þetta gangi til Directiónarinnar með anbefalende erklæring. En ekki vildi eg samt, ef eg væri fátækur, skyldast til að gefa 80 rd með dreng í skóla, þegar eg gæti útvegað honum eins góðan kost fyrir 50 rd, en þótt kosturinn væri ekki hádanskur, sem sveitaprestarnir eiga bágt með að útvega sér, eins og líka yfirsængur, sem nú er verið að útvega. Ekki var svona vel búið um okkur á yngri árum, og vel var það, því þá þyrftum við nú tvaer ef ekki þrjár yfirsængur. ~ Eg læt nú hér með úttalað að sinni, en bætist eitthvað við tíðindi, kemur það í postskrift.


