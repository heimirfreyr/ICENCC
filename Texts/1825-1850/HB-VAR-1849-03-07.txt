

Beasastöðum, 7. marz [1849]

Elskaði bróðir!

MÍNA innilegustu þökk fyrir bréfið með póstinum. En mæða er að frétta, að lífið er þér heldur erfitt. Það vona eg samt, að sárið, sem þú hefur fengið, grói smásaman aftúr. Svo góðs vona eg til dætra þinna, að þær ekki yfirgefi þig svona.

Ætli ekki Væri kostur að byggja jörðina, ef góðir skilmálar væru gefnir. Það er þó það, sem minna er í varið. En að fara frá góðri og heiðarlegri stöðu er ísjárvert. Mikið meira er það, sem norðuramts innbúar hafa látið af hendi rakna en suðuramtsbúarnir, og var það þó ekki svo líklegt. En norðlingarnir eru ætíð mennilegir menn.

Hér eru mestu harðindi. Enginn fiskur nú. F jarska stormar hafa brotið fjölda skipa í Rangárvallasýslu. Stór hákarlajagt brotnaði nýlega í spón, en fólkið komst af.

Mér líður rétt við sama. Lasleiki manns míns lítið eða ekkert betri, og er það heldur leiðinlegt. Drottinn veri þín aðstoð alla æfi. Þín heittelskandi systir

I. J.

Það leggst ekki létt á mig að vita þig í raunum og geta ekki í neinu létt undir þína mæðu. En það líður nú á tveimur og einum fyrir mér. 

