

Bessastöðum, 18. nóvember 1846.

Hjartkæri bróðir!

ÞAÐ gekk slysalega fyrir mér, að bréfið mitt, sem eg skrifaði þér, varð eftir af póstinum. Liggur það í Reykjavík með gullhring þínum innan í og bíður þar ferða.

Engin hending kom frá Bjarna, svo maður minn þorir ekki annað en vera í útvegum með skrifara handa þér, hvernig sem það gengur. Það er um fáa að velja. Enginn þeirra er nú Bjarna líki og ekki þesslegt, og enginn þeirra sem þú undantekur verður tekinn. -- Þessar línur sendi eg á skotspæni upp í Norðurárdal, ef ske kynni það kæmist að Þingeyrum. Stúdent nokkur, Björn að nafni, son sr. Halldórs á Eyjadalsá, er nyrðra. Er það gáfaður maður og góður Skrifari og að því leyti vel fallinn.

Gr[ímur] var í París í byrjun septembermánaðar. Eg gjöri helzt ráð fyrir að bréf frá honum til þín hafi líka orðið eftir af pósti í Reykjavík. -- En skyldi nú allt með skrifarann slá feil hér syðra, sem enginn veit fyrr en með póstferðinni í marz, væri kannske gj örlegt að fala Björn. Drottinn veri þín aðstoð alla æfi.

Þín af hjarta elskandi systir I. J.


