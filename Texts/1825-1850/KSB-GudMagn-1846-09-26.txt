
<meta-info>Guðríður Magnúsdóttir til Finns Magnússonar</meta-info>
<meta-date>26. september 1846</meta-date>
 Hjartkæri góði bróðir!

Eg ætla nú að bera mig að koma þessum línum í ferð assessors Jónsens, sem nú kvað vera ferðbúinn með konu og börn til Hafnar. Margur saknar hans héðan úr landi, þó eg sé kannske ein með þeim mest mega sakna hans. Hann var Steindóri mínum sáluga staklega góður, og eins hefir hann verið mér síðan eg missti hann. Þetta sumar hefi eg lifað bágast með bjargræðis útvegi hvað heyskap snertir. Á því var einn mánuður, sem fólkið gat bjargað sér fyrir regninu úr loftinu og vatnsfyllingu á jörðunni, og þann eina mánuð lá fólkið á sumum heimilum af sóttinni algjört í rúminu, en sumstaðar skreið það með veikum mætti að vinnu. Afleiðingar af þessum og öðrum bágindum liggja berar fyrir. En von sú alleina ávallt er, að treysta á drottin guð. Mikið þakklætisbréf hefir Sigríður mín fengið frá Ragnhildi systur fyrir kennsluna á Ragnheiði litlu. Það gengur yfir systur okkar, hvað mikið hún hafi lært og gjört á svo stuttum tima. Eg kveið ekkert fyrir iðjuleysi á þeim systrum hjá Sigríði minni, hvað verklitlar sem þær kynnu að vera heima, því þó sú, sem að kom, yrði að fara á fætur og hátta og vera í öllu eins og hin vildi, sem fyrir var, samdi þeim samt eins vel í öllu eins og beztu systrum. Eg vissi þetta fyrir, því (það eru kannske einstök börn í öllu góðu sem guð af miskunn sinni gaf mér) samt gjörði Ragnheiður litla þá játning, að undan öngvum manni hefði hún eins látið. Við erum nú að vona eftir hinni systurinni, því mér til mikillar gleði sá ég, að Ragnheiður litla lærði það af umgengni við systur sína, sem meira er varið í að bera sig að venjast á, meðan hér í heimi skal dvelja, en þó hún kunni að sauma fagra sauma. Eg vildi guð gæfi, að öll þau börn yrði sem farsælust og fullkomnust í öllu góðu, og mikil gleði er mér að heyra, hvað vel fer fyrir Páli, og betur fór, að Sigríður mín hafði ekki hug til að taka honum, ef hann ílendist utanlands. Hún hafði þá ekkert af honum heyrt og þekkti hann af öngvu nema af bréfinu, sem hann skrifaði henni. Ekkert nefndi eg það bréf við hana, en spurði hana hverju hún ætlaði að svara. Hún sagði: Ekki held eg þessi piltur bæti mér í miklu bróðurrnissinn, í bréfinu hans er ekkert annað en að hann mælist til ráðahags við mig, en af hverjum orsökum, það nefnir hann ekkert, ef hann hefði sagt mér að hann elskaði mig, þá hefði hann sagt mér einhverjar ástæður fyrir því, og þá vissi eg heldur, að hverju eg gengi. Ekki bætir heldur úr bréfið hennar móður hans, hennar ástæður eru öngvar annað en hún vilji, að ættirnar tengist saman og sér þyki gaman að heyra, hvernig okkur lítist á það. Eg held það þurfi að byrja það, sem minna er í varið en að gifta sig, með hjartanlegri bæn til guðs og með beztu brúkun sinnar skynsemi, en láta ekki þessu líkan hégóma ráða fyrir vali sinu. - Svona fer það, sem drottinn vill ekki láta fá framgang. Það liggur á því, sem við ber, sá leyniþráður frá guði, sem öllu stjórnar, að það minnsta stjórnar því stærsta. Örstutt bréf dugðu þarna til að ráða útfallinu. Hefði þau nú verið svo löguð, að hún hefði vogað að ganga að þessu, þá hefði pilturinn ekki mátt staðfestast utanlands, því þó hún siðan hafi sannfrétt af honum svo margt gott, að hún hefði í guðs nafni vogað það nú, ynni hún það samt ekki fyrir nokkurn mun að yfirgefa mig. Sigríður mín er nú ekki við, hún fór nú í fyrsta sinn að finna fóstru sína góðu, þeim er ofurvel hvorri við aðra og þótti báðum sár Skilnaðurinn, þegar hún giftist héðan frá okkur foreldrum hennar. Eg læt hana aldrei vita af þessu pári. Eg læt hér með fylgja VÍSurnar, sem Sigríður mín fyrir hendingu gat náð, af því hún er kunnug unnustu piltsins, sem gjörði þær fyrir hann. Það er ein huggunin mín, að hann var það afbragð í öllu góðu, að öngvan hefi eg þekkt, sem eins margir harma. Ef tíð ei til vinnst þann trega að bæta, þeim sem vandalausir voru honum, hver mun sorg þeirrar, er sá sig og Vissi hans ástvin svo hjartfólginn sem eðli sambauð. Æ, vertu nú, bezti lgróðir, í tíma og eilífð blessaður. Þess biður af öllum hug þín þig elskandi systir

G. Magnúsdóttir. 
