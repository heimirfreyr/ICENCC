

19. des. 1835

Sendimaður þinn hefir svo hraða ferð, að það verður ekki nema tilferðin, þó eg setjist niður að skrifa þér pistil, því þær andlegu áhyggjur eru öðrumegin, ekki einasta vegna þeirra mörgu helga, sem fyrir hendi eru, heldur og vegna þeirra brullaupa, sem eg næstum daglega hefi við að stríða í skammdeginu. En þú kallar það víst ekki stríð, því eg man það þú óskaðir mér einu sinni, að hefði nóg börn til að skíra hvern daginn eftir annan. Eg þakka þér samt fyrir tilskrifið, en bið þig nú muna, næst þegar þú skrifar mér, að láta mig vita, hvað fólkið taldist margt í þínu amti í fyrra vetur. Skyldi svo fara, sem eg held verði, að Sunnanpósturinn gangi næsta ár, þá vildi eg meðdeila þessa speki þar. Eg sendi hér með seinustu nr. af 1. árgangi þessa blaðs. Mér þykja þau lökust af þessu blaði, helzt dylgjurnar til Kriegers og Magnússens. Þær gerðu mig illan og ollu því, að Sveinbjörnsen redigerar nú ekki meir þessu blaði. Það seinasta nr. endar ogsvo með óþægð til Sverrisens, hvar til mér sýnist hann ei hafa gefið nóg tilefni, en þótt það væri nokkuð. - Veiztu það, að sra Pétur í Stafholti er búinn að semja kritik yfir Fjölni; ekki hefi eg séð hana, en sra Hjörtur segir, að hún sé materialiter góð. Sverrisen hefir spurt um, hvort athugasemdir þessu tímariti Viðvíkjandi mundu fást prentaðar í Sunnanpóstinum, og hefi eg svarað, það væri allt undir því komið, hvernig þær væru stilaðar, og svo veit eg ekki meir um

það. - --


