

Bessastöðum 15. sept. 1831.

Hjartkæri bróðir!

INNILEGASTA þakklæti fyrir tilskrifið með Kröjer, sem nú er setztur hér á laggirnar. Hann hagar sér hér sem fyrri mikið skikkanlega. En það hef eg fyrir satt, að eg hafi betur lært að þekkja hann það eina ár, sem hann var í

þínu húsi, en alla hans skólatíð á Bessastöðum. Klausturhaldarinn í Sviðholti, Bjarnasen, hefur nú í áformi að sækja brúðkaup sitt norður að Flugumýri. Mágur þinn ætlar að ferðast með honum og gjörir ráð fyrir, ef að ekkert Sérlegt kemur í veginn, að bregða sér norður til þín. Hjá honum visa eg nú alltsvo til allra frétta. En skyldi hann nú mót von ekki koma, legg eg hér inn blað með útlenzkum fréttum, sem nýlega hafa borizt hingað. -- Franska briggskipið kom til Hafnarij arðar þann 5. sept., lagði af stað frá Brest þann 10. ágúst. Skonnort, kaupmanni Möller tilheyrandi, kom og svo til Reykjavíkur þann 5. sept. frá St. Martin. - Eg lifi nú við það gamla. Í sumar hefur þó heilsa rnín verið dálítið betri. En kvíðinn fyrir! þeirri tíð, sem í hönd fer, gjörir mig þó heldur niðurslegna. - Guð annist

þig, konu þína og börn. Þín af hjarta elskandi systir

I. J.


