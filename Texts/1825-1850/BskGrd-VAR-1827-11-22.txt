

Görðum, 22. nóv. 1827

Gísli þinn er nú kominn á staðinn, þó eg sé ekki búinn við hann að tala, en bikarinn er kominn og kostar 10 spec., en vegur þær laklega, það kallast bita munur en ekki fjár. Einasta varð eg að láta spec. fyrir ríkisort þin frá landfógeta, en það gerir mér engan baga. Leifar kvartals þíns eru farnar til biskups og hann gerir þér skil fyrir með þessari ferð. - --

Landfógeta sökin stendur með sama og fyrri; þó eru einhverjar þær fréttir komnar, sem heldur gleðja hann en hryggja, nl. að það var vel tekið upp, að honum er annt um að losast með sóma. En lausnin er samt óviss, því antegnelser við hans eldri reikninga standa í vegi. Þau 3000 rd, sem hann skuldar, klárast einhvernveginn, sér í lagi ef Rentukammerið tekur Hjálmholtið eins og nú er ráð fyrir gjört. Það var áður pantsett Riksbankanum fyrir mikla summu. - _- _

Nýlega var eg við útför frúarinnar í Viðey. Fyrstur boðsmanna þar var assessor Thorarensen. Etatsráðinu var. ei boðið, ekki heldur stiftamtmanni. Með póstskipi kom ekkert um prentverk eða svoddan nokkuð. - --

Konan mín segir þið eigið sem fyrst að koma suður aftur. Eg held það sé af egennytte, en hún er þá líka afsakanleg. Og verið þið nú sæl og blessuð. Eg er ætíð

þinn einl. elskandi

Á. Helgason.


