

Bessastöðum, 13. júlí 1834.

Hjartkæri bezti bróðir! ÞÍN tvö ástríku bréf og það sem þeim fylgdi þakka eg þér innilega. Allt það, sem minnir mig á þig og þína, verður mér æfinlega dýrmætt.

Fátt held eg nú sé að frétta af fósturjörðu, sem gott er, árferði heldur bágt, grasleysi, og það sem mest gjörir til, sjúkdómar miklir. Kvefsótt með taki hefur í hasti breitt sig út um allan þennan kjálka lands og hafa margir dáið, en eg held að flestir hafi orðið sjúkir, að þeim fráskildum, sem á þessu vori hafa komið frá Danmörku. Í mínu húsi eru yfir 20 manns og voru um tíma allir sjúkir nema einn eða 2. Þó dó enginn hér. Meðal þeirra, sem dáið hafa, er mad. Gunnlögsen, sem áður var gift. adjunct Johnsen. Eg veit þú manst eftir henni. Þetta var afbragðs Væn kona. Mad. Jórunn fór líka, tengdamóðir þess gamla á Brekku. Árni Vídalín er líka dauður. Fleiri þekkir þú varla, sem farið hafa. Eg hef allan þennan túr verið veik og skrifa nú einungis til að láta þig sjá að eg tóri, því eg gizka á, að fréttirnar, sem héðan koma, minnki ekki í meðferðinni það sem skeð er.

Drottning Maria kom þann 31. maí og færði okkur prinsinn. Hann býr hjá stiftamtmanni vorum, hefur ferðazt austur að Geysi og fleira fleira. Í þessari Viku ætlar hann norður. Menn geta þess, að hann sé lítillátur og mildur að fé. Hér hefur hann kornið, en ekki þekki eg hann frá öðrum.

Mig furðar ekki, þó að ferðakostnaðurinn hafi gjört þér mikinn óhag. Það helti eg sé sá lakasti búhnykkur að flytja oft búferlum. En vegna konu þinnar og barna mun þetta hafa verið óumflýjanlegt. Það er óþægilegt þegar þeir, sem manni eru'næstir, ekki geta sætzt við sitt hlutfall.

Þinn eftirmaður hefur nú mörg óþægilegheit. Hann er nú syðra að sækja konu og börn. Konan liggur nú sjúk, svo hann kemst ekki með hana, sízt að svo stöddu. Skipið, sem flutti möbler hans og bækur norður, braut sig á hafís og sigldi svo upp á Skagann í Húnavatnssýslu. Fólk komst allt af, en hvað náðst hefur af lestinni eða húsbúnaði Bjarna, er ekki fullvíst. En þó það hefði ekki farið í sjóinn, er ekki gott að eiga þess háttar flutning svo langt í burtu. Frændi hans, Eyjólfur bókbindari, er og svo nýdauður og hefur B[jarni] stillt einar tvær kautiónir fyrir hann, en ekki voru eftir Eyjólf nema skuldir. - Mér finnst þú hálft um hálft sjáir eftir þinni fyrri stöðu. En þegar að einn hlutur er nú einu sinni svo gjörður, að ekki verður umbreytt, er ógjörningur að gremjast sjálfum sér fyrir það. Þú hefur nóga armæðu, þó þú ekki bætir þessu við. Þú ert ennþá settur yfir marga. Gætir þú, sem eg vona, eignazt elsku þeirra og góðvild, tel eg . . . . [Hér er sleppt 7 línum vegna skemmda á bréfinu] . . . . Það er ekki ætíð áreiðanlegt, sem aðrir segja.

[Ekki] er sr. Páll enn kominn úr Grímsey og ekki nú fyrir[sjáanlegt] að hann losni þaðan. -- Eg hef talað við biskupinn. [Hann] segist muni skrifa þér til. Hann sé eg annars oft. Stiftprófasturinn segist líka muni skrifa bráðum.

Toppur er nú fullur og feitur. Hann var í vetur eð var í eldi hjá góðum bónda í Ölvesi og lék sér eins og lamb þegar hann kom í vor. Assessor Sveinbjörnssen hefur lofað mér að annast Topp í vetur. - Reiðstu ekki þessu marklausa bréfi. Sjúkdómurinn hefur enn ekki yfirgefið mig, svo eg er ennþá ónýt bæði á sál og líkama. Dóttir þín á bréf hjá mér. Henni hef eg ásett að skrifa ef mér skánar betur. Seinna hef eg ásett að skrifa þér fáeinar línur, eg held með seinustu skipum. Er það nú ekkert, sem þú heldur eg geti gjört fyrir þig, og er það ekkert, sem þú óskar að fá frá Íslandi? Blessaður vertu, haltu þér uppréttum. Það gjöri eg, og Vita það þó allir, að eg er ekki mikið merkileg á móti þér að reikna. - Tjaldið þitt fær þú með. . . . [Niðurlagið, 2-3 línur, vantar vegna skemmda á bréfinu].


