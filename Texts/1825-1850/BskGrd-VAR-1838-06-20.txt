

Laugarnesi, 20. júní 1838

Í fyrradagskvöld kom eg hingað með konunni í nokkurskonar orðlofsferð, og skömmu þar eftir kom Biblíu-Björn. Í gær frétti eg hann hefði haft til min bréf frá þér, sem eftir hafði orðið í Reykjavík, og af því eg sá af bréfinu til biskupsins hvert þess innihald mundi vera, lét eg sækja það Svo eg gæti svarað því héðan. Nú er það komið, og meðan konan er að skauta til heimferðarinnar hripa eg þennan miða, sem segir þér það, að heldur skulum við taka á móti Finni litla heldur en að þú sendir hann á lakari staði, þegar á allt er litið, næsta vetur. En þú hugsar eftir því samt, að í öllu tilliti er betra að hann gangi í skóla en privatiseri. Þó privatisti geti orðið eins vel að sér og hinir, svo trúir því enginn. Það er mikil æfing undir opinberlegt examen, að examinerast oft í skólanum, svo það verður einatt í handaskolum fyrir privatistanum að svara því sem hann veit, í stað þess, að sá æfði getur svarað stundum því sem hann veit ekki.

Eg hefi hér nú ekki við að bæta nema kveðjum frá konunni, sem nú er að ljúka við skautið. Hún ætlar að skrifa systur sinni rækilega með fyrstu ferð hér eftir og gleður sig innilega af hennar afturbata.


