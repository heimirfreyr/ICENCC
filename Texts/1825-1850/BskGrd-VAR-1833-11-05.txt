

5. nóv. 1833

- - - Justitsráð Thorarensen er orðinn amtmaður nyrðra og farinn í sýslu sína; nokkrum dögum eftir burtför hans frá Gufunesi dó yngsti sonur hans. Með póstskipinu fréttist, að Þórður sýslumaður í Árnessýslu, sem nú er í Höfn, mundi sækja um það fyrsta assessorat og oversættelserne með; þá þykir lítið hið annað. Riddari Sivertsen dáinn. Sá kvittur hefir hingað borizt, að sinnis órói út af viðskiptum hans við konuna hafi ollað slags, sem eftir 3 daga varð dauðamein.

Stöndin dóu í fæðingunni, svo er mér skrifað frá jyllandi; Trad. segir að Nicul., eg hefði nærri sagt Lási, hafi bannað þessa tilbreytni. Tarna er sómi. Eg læt það vera, þó hér verði engin tilbreytni, þegar hún verður ekki í Danmörk. Eg er á þínu máli í því, að góð“ yfirvöld séu nóg til að gera það bezta fyrir publikum, en yfirvöldin geta líka verið misjöfn og leyfa sér stundum það, sem hvorki er gott né rétt, og móti þeim er ekki alltíð hægt að reisa rönd. Þegar veitt eru embætti, svo er litið á vidensskabelig karakter; moralsk karakter felst og þykir ekki eins merkilegur; þess væri þó óskandi, að þeirra ráðríki og brögðum yrði sett takmark. En eg hefi ekki vit á þessu og er bezt að hætta; ætíð verður eitthvað að öllu okkar káki í mannlegum félagsskaparreglum.

Ekki veit eg eiginlega hvað helzt dró Rask okkar til dauða. En svo mikið er víst, að eg vorkenni ekki dönskum þó þeir fyrir tímann misstu þann mann, sem þeir höfðu sóma af, því viðgerðir þeirra við hann voru ekki þessháttar, að þeir væru maklegir þess sóma, sem hann gerði þeim. Eg hefi lesið biskups Mullers necrolog eftir Rask og þykir mér hann æði kaldur, enþótt hann sé þar bermæltur og svo því viðvíkjandi, hvernig með hann var farið af hans landsmönnum. Veiztu annars hvað mér hefir komið til hugar, þegar eg hefi lesið, að kóngur er látinn skrifa Rask tvö bréf full af náð, þegar hann er að deyja? Þetta eftir Gröndal: Fyrri mátti vera vel, hann vináttuna fyndi etc. Þá hafa þeir stóru séð, að ekki mundi hætt við að Rask yrði of mikill á þessari jörðu, og það er nú bezt að hindra það eins og verður, einkum þegar einhver á hlut að máli, sem er af lágu standi eða félítill og kann ekki að skríða undir vængi hinna voldugu. En Rask hefir engan skaða héðan af af því, þó hann væri útundan í heiminum, og ofan á orð það, sem hann fékk fyrir sinn dugnað, bætist við píslarvættisheiðurinn.

Einar og aðrar sögur hafa borizt hingað eftir Jinstitsráðinu síðan hann kom utanlands frá, sem lýsa vel þeim stóru, en eg kemst nú ekki til að rifja þær upp fyrir mér. Eg skrifa þér aftur seinna, máske eg muni til þess helzta þá.

Nú bæti eg því við, að prédikanir mínar voru keyptar fyrir tvöfalt verð á auktion eftir Rask fyrir cardinala í Róm. Og vertu nú sæll. Kona mín biður kærlegast að heilsa.

Þinn

Á. H elgason.

E.sk. Nýlega er sekr. Stephensen í Viðey orðinn ekkjumaður í annað sinn. Hann forpaktar prentverkið fyrir 160 rd (í 10 ár) árlega.

melius est etc., betra að taka ráð í tíma. _ skipti eftir frú Ragneíði, líklega Ragneiði Finnsdóttur á Meðalfelli í Kjós, móður Finns Magnússonar prófessors. Hún dó 16. marz 1831. Dóttir hennar, Ragnhildur, var gift Einari presti á Reynivöllum. - Þú ert kallaður niður, Bjarni var kallaður til Khafnar til að starfa í nefnd, sem fjalla skyldi um verzlunarmálefni Íslands 0. fl. ›Hic notamur þorna, við eplin (sögðu hrossataðskögglarnir). - Me terrent vestigía, sporin hræða mig. - Riddari Sivertsen, Bjarni Sivertsen kaupmaður í Hafnarfirði. sekr. Stephensen, Ólafur Magnússon Stephensen í Viðey missti Mörtu konu sína 27. október 1833.


