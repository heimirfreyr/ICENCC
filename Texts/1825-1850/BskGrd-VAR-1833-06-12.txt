

12. júní 1833

Eg var í óða önn að búa mig á stað, ekki vestur, heldur uppí Grindavik til að setja þar inn prest, þegar eg meðtók þitt elskulega tilskrif af 24. maí næsti., og má eg ekki fara svo á stað, að eg ekki reyni til að ná í Bibl. B. með þennan seðil. Vestur held eg eg komi ekki í sumar, lofa samt engu góðu. Eg er búinn að heimsækja Kjósina, hvar eg var við skipti eftir frú Ragneiði fyrir hönd dóttur hennar Ragnh., og gekk það erindi vel. Nú fer eg uppí Grindavík, og svo hvíli eg mig og jálkana, sem eru aldraðir eins og eg - ~ _ Justitsr. er sigldur og senn kominn aftur. Trúlegt þykir mér hann komi ekki inn með amtmannsembættið. Etatsr. sækir um justitiarium embættið; til eru samt þeir, sem halda að sá yngri assessor gæti fengið það ef vildi, en skal ekki vilja það. Mér þykir líklegt þú girnist ekki það embætti, sem svo er miklu launaminna en það, sem hefir, og þar að auki gefur litla motion. - Þú ert kallaður niður, það er betra heldur en að koma óboðinn. Blessaður vertu, láttu eitthvað verða úr stöndunum, ef þau komast á þar, bara fyrir heiðursins skuld, svo við þó getum sagt: Hic notamur poma, og enginn veit að hverju barninu gagn verður. Bókmenntafélagið missti mikið við fráfall Rasks okkar, en það mátti heita að það væri búið að missa hann áður. - Hvað á að gera nú við prentverkið hérna? Oddsen lætur sem hann Vilji það ekki. Me terrent vestigia. Eg hefi nú allt í einu orðinu, því eg er að flýta mér á stað, og vertu sæll og þið öll. Kona min biður kærlega að heilsa.


