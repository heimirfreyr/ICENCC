Gufunesi þann 2ann Octobr. 1827.

Háttvyrdti elskul. Tengdafadir!

I Giær kom þá Brynjólfur Mágur í Fiærveru minni (því Yfirréttur var) med Ydar elskulegt Tilskrif af 22m nærstlidins Mánadar, hvarfyrir, sem og einnig fyrir Smiörid, eg ástsamlegast þacka en bid Ydur svo vel giöra ad láta mig vita hvörjum og med hvad miklu í Peníngum eg á ad borga þad, og þetta bid eg um svo eg megi framvegis qvabba á Ydur um Smiör, hvad eg annars ei mætti ef Þér giæfud mér þad. Drottinn géfi Jens til Lueku og þad verdur þó eg bidje ecki. Hédan er eckért Sérlegt í Fréttum, nema menn eru nú búnir ad setja Landfóveta á Laggirnar aptur, med því móti ad Amtm. Johnsen hefir safnad noekurskonar Collect fyrir hann fyrir Nordan, og Sr. Arni hér fyrir sunnan og þetta hlióp allt til 1000 r. en Hiálmholts Eignin a ad seljast fyrir 2000 rb. og þá hefir Þorgr. Gullsmidur bodid - en þeir sumir sem á Alptanesi hafa gefid, hafa giört þad undir því Skilyrdi ad Madurinn segi af sér. Barnadaudi hefir hér um allt Sudurland verid fiarskalegur. Sýsslumadr Þ. Sveinbiörnsson hefir mist bædí sín Börn og þar mun varla vera fleiri Barna Von. Mín hafa Öll ordid veik og er öllum batnad. Sr. Helgi í Odda mist eldsta Barn sitt og á nú ecki nema eitt á Lífi. Fiskiabli sá besti um Sláttinn en nú rírari. Med Heynýting hefir báglega gengid og Grasvöxtr á Túnum miög lakur. Eg hefi í Ar fengid rúm 5 GP í Gard. Sidan eg kom á Fætur, hefi eg í sönnum Þrældómi lífad, því eg hefi haft 2 Acta ad útleggia hvaraf annar var uppá nockurnvegin medallagi þétt skrifadar 25 Arkir, þaradauki haft mörg Mál ad votera í og þarámedal Hvalmálid hvörs Act eg nú hefi fengid til ad leggia út á dönsku. Bágt þykir mér ad heyra ad gamli Thorkelin er dáinn, hann var mér ætíd vel og vid skrifudustum á til þess sídarsta ~ en þar var Falls von ad fornu Tré er hann var.

Öldúngis er eg hissa á þeirri Vitleysu Innbirling Conferentsrádsins ad Kona mín muni spilla mér vid hann _ og ad hann enn skuli vera ad skrifa Ydur um Oþægilegheit millum ockar, sem alls engin hafa verid í lánga Tíma því vid tölustum vinsamlega vid - eg hefi heldur eckért heyrt slæmt mér tilhanda eptir hönum sídan í Sumar enda hefi eg heldur engvum Spurnum fyrir því haldid w ad hann í thn rægdi mig nú seinast allt hvad hann gat er eg fyrir laungu búinn ad fyrirgefa og hvörki hefi né ætla á þad ad minnast vid hann - enn annad Mál er ad eg ecki hefi heimsókt hann enn, né lýsi mér publice sem Vin hanns. Þad hefir sínar Orsakir, því Þér skulud vita ad Kallgarmurinn er nú hiá þeim málsmetandi í því Aliti ad opinber Vinátta vid hann er hrein Ahætta og því hefi eg hér dregid med Vilja Dulur á Sátt ockar en med því Móti hefir mér líka tekist ad verda hönum heldur ad Lidi en hitt, því eg hefi gétad sannfært marga um ad hann virkilega hefir í því verulega snydt siálfann sig í Prentverks Reikningunum, og þarhiá opnad nockurra Augu um hvörsu partiskt þad er ad leggia hann einan í Einelti, þegar menn jafnvel hjálpudu ödrum sem hafa miklu meira syndgad - en hefdi menn álitid mig Vin hanns mundu mín Ord hafa minna verkad í þeim Pósti, og fyrir þessu hefi eg ei þorad ad trúa hönum því hann gétur yfir engvu þagad. Eg segi þad satt ad mér hefir svo leidst sumra órímilega Baktal um þann Mann ad eg laungu ádur vard sáttur vid hann enn hann baud mér Sættir - en hinsvegar verd eg ad segia Ydur ad eg aldrei trúi hönum fyri neinu Leindarmáli ámedan eg er óvitlaus. Þad lítid eg giæti verid hönum til lids vil eg vera, en ei nema í skickanlegan Máta því til ad bera sér Sladur og Fréttir verdur Kallskepnan ad hafa adra enn mig - en sú Tilfinning er eg hefi hönum til handa, er sönn Velvilja en ei Haturs Tilfinning - eptir mér gétur hann ómögulega í Sumar hafa heyrt neitt ilt, en Breiskleiki hanns er, ad hann heimtar ad fullordnir Menn sættist med sama Móti sem 7vetra Piltar, enn slíkar Skindisættir géta ei trúar verid og eg vil hafa þær heilar _ annad Mál er um verulega Vináttu, hún hlýtur ætíd ad koma af siálfri sér og smámsaman.

Hvad V. Erichsen snertir, þá bad hann mig víst ad vera fyrir sig hér móti CfR. Ad þessari Bón gat eg því sídur giört sem eg aldrei ádur hafdi E. neina Línu skrifad, eg uppfyllti hana heldur ecki og hefdi ei heldur giört þad þó vid ConfR, hefdum verid ósáttir, því eg þóktist Ofgódur til ad láta ókunna Menn brúka mig, fann þad ei heldur passandi med minni Embættis Stödu, en gaf Erichsen Attest um ad hann hefdi bedid mig þess, en eg hefdi hvörki haft Lyst þartil né fundid þad sæma minni Embættisstödu. Sr. Sigurd bad e g aldrei ad fá Bonnesen til ad taka sér þetta uppá, þad var annar Madur, en hvör hann var- segi eg ecki því eg vík ei frá Principi mínu ad vera laus vid allann Róg og Sladr þó þad kosti þad ad CfR. hafi mig um Eilífd þarfyrir grunadann - og Fullmakt E. hefi eg ecki einusinni handleikid. Annars var þad baedi frá Sr. S. og Bonnesens Sídu í siálfu sér meinlaust þó þeir virkilega hefdu þetta Mál höfdad - svo stendur nefnilega á, ad ConferenceR. s i á 1 f u r hafdi í Fyrra höfdad Mál móti Erichsen fyrir Aburdinn um M. St. á flora Danica _ af þessum Aburdi var nú CfR. búinn ad hreinsa sig, svo Erichsen stód hætt - hann vildi því einúngis bevísa ad Ryktid um þad hefdi tilverid og med því móti fría sig frá Utlatum en ei skada Conferentsrádid. Þetta var þad heila! Hvad Sundurlyndid í Yfirréttinum snertir, þá verdur þad aldrei mér kénnt, og þó hann yrdi upphafinn, hvad aldrei verdur, mun eg ei hafa Skada þaraf, því Launum mínum héldi eg og mætti þá búa hvar eg vildi. Conferentsrádid klagadi annars í Vetri var ockur Etatsr. Einarsen báda en þaruppá vitum vid ecki neitt Svar vera komid og Klögunin var fyrir þad ad vid framfærdum Astædur móti nockru sem hann hafdi voterad.

Hestinn rauda skal eg láta annast í Vetur og Þér megid ei minna hafa fyrir Kostnadinn med Smiörsendinguna.

Til ad víkia aptur til ConferentsR. þá hefir hann í Sumar skrifad mikid óvarkárlega um Mótstödumenn sína og Drottinn giæfi ad hann hefdi ei illt af því, því hönum var í þetta Sinn Vorkun. Mér finnst ad hann ætti ef illa fer ad fylgia Dæmi Biskups Gudbrandar og stóla ei framar uppá Giæfuna! Verid Þér vissir um ad eg skal aldrei sýna hönum ilt, enda þó eg yrdi var vid ad hann giördi dálítid á minn Hluta hvaraf hann sídan í Sumar hefir saklaus verid, og biódi hann mér til sín skal eg gladur koma og telja mér þad til Sæmdar sem vera ber-en, eg verd til ad géta verid siálfum hönum ad Lidi _ ad haga mér dálítid forsiállega- því þad er svo vart og skarpt ad hér ann valla neinn þessum í mörgu mikla Manni Sannmælis!! og sé nockur farinn hér til þess þykist eg ega helstann Þátt þarí -~ en þetta megid Þér ei segia hönum, því hann er þá í Standi til ad segia ockur Vini og þad fordiarfar þá allt fyrir hönum og mér. Konan mín skrifar Módur sinni Fréttirnar, svo eg vísa þar til þeirra, ecki hugsa eg neitt til Siglingar fyrri en ef eg lifi 1830, því þá mun eg geta þad án þess ad setja mig í háska Skuldir _ en fengi eg Frama nockurn fyrri - ber eg þad ei Vid. Fyrirgéfid allt Ruglid Ydar sannelskandi Tengdasyni

B. Thorarensen.


