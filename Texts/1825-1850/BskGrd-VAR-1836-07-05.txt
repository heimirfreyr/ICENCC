

Görðum, 5. júlí 1836

Eg páraði þér rétt nýlega ómerkilegan seðíl, og þó þessi verði ekki merkari, verð eg að remendera það sem eg gleymdi þá, nl. að segja velkomna í Sunnanpóstinn þá skýrslu, sem þú vilt meðdeila um það oecon. félag í Vesturamtinu. Hér hefir ekki borið annað til tíðinda síðan í fyrradag heldur en það, að mér hefir bætzt síðan Fjölnir, sem kom norðan af Akureyri, sendur með Hertu gömlu, sem hefir ekki lagt fyrr út en 30. maí. Þá lifði Ulstrúp, landfógetaembættið óveitt. Í Fjölni hefir Sunnanpóstur og eg með fengið svolitla gleðju. Værir þú nær, þá væri vænt að heyra þína meiningu um það, hvort þess háttar hót verðskulda að þeim sé anzað. En þú fær líklega ritið og segir mér einhverntíma, hvað þér sýnist um þetta efni. - Hér er nú nóg ös daglega og hartnær næturlega ogsvo. Næstkomandi helgi er gert ráð fyrir að sra Helgi verði settur inn í kallið. Helgina þar eftir verður Petersen candidat vígður til Breiðabólstaðar á Skógarströnd, því varla er efandi að hann fái brauðið fyrst hann sækir. - Meira verður ekki skrifað í þetta sinn. Við kona mín biðjum kærlegast að heilsa.


