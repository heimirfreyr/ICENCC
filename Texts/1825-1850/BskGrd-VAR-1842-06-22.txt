

22. júní 1842

Það lá við sjálft eg væri ekki heima þegar þú sendir eftir Finni þínum, en eg kom þó heim svo tímanlega, að ekki varð bagi að því. Eg var í óþægilegum erindagjörðum að visitera í Kjósars. og um leið að jarða sra Þorlák okkar í Móum, sem dó þann 3. þ. m., en var jarðaður þann 16. Sendimaður þinn var kominn að Görðum svo sem fyrir tveim'mínútum þegar eg reið í hlaðið. Nú er allt skellt og fellt. Í gær reið Finnur okkar inn í Reykjavík og afgjörði þar allar þínar og sínar sakir, og í dag hefir hann betalað mér bæði smáreikninga og meðgjöf með sér í vetur sem leið. Allur reikningurinn varð 12 rd 38 s. Hann hefir meðferðis sitt svokallaða testimonium, samt kvittering lektors fyrir recogn. til skólans sem dimitteraður, því þennan l rd betala allir bæði privat og public dimitteraðir. En nú ætla eg bera undir þig, hvað þú segir um þessa dimíssion. Eg hefi ei stricto jure máske leyfi til að dimittera, því 11. apríl 1838 er communic. kongl. resolution af 18. ág. 1837, að þeir sem hafi tekið exam. theol. með bezta karakter etc. og sæki um til Direct. að mega dimittera, megi veitast þetta leyfi og 5. frv. Um þetta leyfi hefi eg ekki sótt, en þó síðan dimitterað bæði til háskólans og eins undir skóla examen hér, án þess þó að mæta nokkurri mótspyrnu. Svo hugsa eg að eins geti farið enn. Það er aldeilis móti vilja mínum, að eg er að þessu gugti, en kringumstæðumar draga mig inn í það, en eg sem syng uppá síðasta vers get ekki verið að biðja og læt svona danka. Þetta athugar þú og skrifar mér um það einhverntíma aftur. Eg dimittera þá Finn næsta ár, verði hann hér árlangt, því hann hefir ekki stóra uppbygging af mér héðan af, nema það skyldi vera í religion og mathematik. Verði eg búinn að kveðja um það leyti, þá getur þú skrifað svo með honum, að þessi dimmission verði álitin gild og góð, því í þínum sporum treysti eg mér til að útverka það. Og nú samgleðst eg þér, að þú átt svo efnilegan son, því þó hann hafi ekki þær fljúgandi gáfur, sem í áttum sjö eru heima, í áttundu þó veiztu sveima, þá hefi eg ekki þekkt ungling eins ráðsettan og karakterfastan, en vísast er, að við examen verði hugurinn ekki svo út um allar trissur og þarf að vera; merkismaður verður hann samt og uppbyggilegur; og guði sé lof að hann kemst nú héðan lifandi, hvað sem honum er ætlað. - Eg sleppi þessu. - Skólinn verður ei byggður í ár, allt ytra í klúðri. Höndlun hér góð,- minn fiskur og flestra annara óskemmdur, en hann er ekki mikill. jens Benedictss. dó eftir 14 daga nervefeber í Vestmannaeyjum. Nú er drottinn farinn að vitja Staðarfellsfólksins, einkum ef B. Bened. róðumeistarinn er fallit. Það ætti hver maður að Vita, að auður er valtastur vina, og dauðinn er aldrei langt frá okkur, og ekki þó vér séum ungir og hraustir. En máske það sé nauðsyn, að þetta sé hulið fyrir vorum augum.

Eg skal muna að segja Kristjánsen það sem þú skrifar um sýsluveitinguna. Menn segja hér, að Rentuk. hugsi, að þú sért bróðir Árna Þorsteinssonar og þori því ekki annað en veita honum hvað sem hann sækir um. Þú sér af því, að þetta rýrir ekki þitt álit hér. Þarna er eg nú að hætta. Lestir byrja í ár með fyrsta slag og gefa oss sjávarbaendum engan frið. Kona mín getur nú ekki skrifað, en biður kærlegast að heilsa.

Þinn

Á. Helgason.


