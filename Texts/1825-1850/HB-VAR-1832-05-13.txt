

Bessastöðum, 13. maí 1832.

Bezti bróðir!

ÞAÐ hingað hefur irétzt frá útlöndum hef eg látið skrifa upp á blað og legg það hér innan í. Síðan póstur hefur ekkert merkilegt til borið. Vorið hefur verið mikið kalt, en nú í þrjá eða fjóra daga hefur veðrið verið bliðara. Fjárfellir er töluverður á austurlandinu, þó mest í Rangárvallasýslu. Hér í næstu sveitum er sama umkvartan. Fiskirí mikið minna en í fyrra.

Hér gengur nú staflaust, að þú sért að sækja um embætti í Sjálandi, býfógetaembætti segja nú sumir. Þetta gaus upp rétt í því að skipin komu. Þó mér sé nú forvitni á [að] vita hvað satt er af þessu, óska eg að þú hreppir það, sem þér er fyrir beztu. _ Svo hef eg nú verið lasin í nokkra daga (og er þó ekki hvað bezt í dag), að varla hef uppisetumátt. Gigtin úr öxlinni hefur nú líklega flutt sig fyrir brjóstið og svo aftur í vinstra herðablaðið. Herði nú mikið á þessum kvilla, mun ekki þurfa lengi um að binda.

Senn væntum við Brynjólfs. Komi hann til þín, sem eg nú ekki efa, mundi ekki óráð að þú hefðir hann í kíkirnum, þar eg óttast fyrir að hann sé flagarakorn, einkum ef að hann skyldi vera drykkielldur. En með þinni stjórnsemi vona eg að allt fari vel. - Drottinn annist þig og þína. Þín af hjarta elskandi

I. J.


