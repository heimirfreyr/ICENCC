

Bessastöðum, 10. marz 1846.

Minn elskaði bróðir!

PÓSTURINN komst þó eftir margar hörmungar. Úr ferð hans fékk eg þitt ástríka bréf. Meðtaktu mitt alúðarþakklætí fyrir það og annað gott. Þegar bróðirinn er hress lifnar systirin við, að minnsta kosti um stund.

Hér má heita sól og sumar. Með þorrabyrjun kom nógur fiskur og gæftir undir eins. Er hér nú kominn fjögra hundraða hlutur.

Póstskipið lagði af stað í tækan tíma. Var mikil dýrð þegar biskupinn nýi sté á skip og skothríð hin versta. Tók þá Hekla vel undir með sínum tón og hélt betur út, því hún vellur enn af eldi og brennisteini, eitrar loftið og grandar jörðinni. Svo lítur út, að fellir verði, ef öskufallið heldur við þegar vorið kemur. Skepnur eru orðnar magrar og víða kominn í þær gaddur. Þó vetur sé góður hjálpar ekki þar sem askan er komin. -- Maður minn biður að heilsa, segist muni skrifa þegar að hringurinn sé búinn. En þegar Guðm. fer norður sendi eg heilsan mína. -- Drottinn annist minn bezta bróður óskar þín elskandi systir

I. J. Alla sólarsöguna af Heklu segir pósturinn greinilega.


