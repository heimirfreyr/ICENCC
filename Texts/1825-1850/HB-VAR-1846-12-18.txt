

Bessastöðum, 18. desember 1846.

Hjartkæri bróðir!

ÞAR er nú komið sögunni, að maður minn hefur nú útvegað þér skrifara, Þórð Jónassen, son assessors Iónassens, sem hann eignaðist áður en hann giftist. Það held eg flestum virðist, að hann sé sá bezti af þeim, sem útskrifast í vor. Hann er kallaður vel gáfaður, lipur í allri umgengni, skrifar sæmilega hönd, og líklega venst hann við að skrifa undir þinni tilsögn svona bráðum. Frá skólanum losnar hann ekki fyrri en í úlí, því skólatíminn er lengdur. Þórð þennan fel eg þinni góðvild. Það er frændi okkar í móðurættina. Eg vildi ekki draga að láta þig vita þetta. Vona eg að þú takir viljann fyrir verkið.

Hér gengur nú kvefsótt mikil og er fjöldi fólks veikur. Maður minn er alltaf veikur. Fer hann á fætur um miðjan dag og svo upp í aftur. Þó mun hann vera á batavegi. - Halldór Einarsson sýslumaður er dáinn.

Gleðilegra jóla og svo farsæls komandi árs sem unnt er óskar' þér þín af hjarta elskandi systir

I. J.

Kandidat Guðmundur Johnsen hefur fengið Möðruvellaklaustur brauðið.


