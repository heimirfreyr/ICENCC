

Görðum, 23. ág. 1829

Eg þakka þér fyrir tilskrifið frá Stykkishólmi. Viltu ekki setja Siggeir litla að Staðastað? Mun þeim gamla vera svo aftur farið, að þar sé ekki góður staður, eða til sra Jóns Ásgeirssonar. Þar geta ungir að minnsta kosti lært guðhræðslu, eins og haft er eftir G. Scheving, en hún skal vera upphaf vizkunnar. Ekki þarf eg þér samt ráð að kenna. Eg sting uppá þessu, ef það getur ei látið sig gera, að bróðirinn annist hann þennan vetur. En komt Zeit, komt Rath. .- Eg hefi nú yfirhevrt gullsmiðskonuna. Við vitum nú hvorugt, hverjir kunni næstkomandi vor að dimitterast, en hún satt að segja hefir ekki háa þanka um þá, sem hér ganga í skóla. Þeir verða nú fyrst flestir veikir og hafa þá grillu, að það sé af tómum stúderingum. Skriftir álíta þeir, segir hún, hinn versta þrældóm, sem ekki sé gjörlegt að þola lengur en 1-2 ár. Þó með því móti, að kaupið sé svo gott, að maður að þessum tíma liðnum geti annaðhvort sett bú eða siglt. Að brögð séu að þessum tón, get eg jafnvel fundið á piltum mínum, því Þórður litli, sem eg hefi próponerað að taka skrifarapláss ef byðist, hefir látið- á sér merkja, að hann hefði ekki lyst til þess, og held eg það sé vegna nábýlisins við skólann. Að þessu athuguðu kemur mér í hug að próponera pilt, sem hefir lært í Garði hjá séra Birni, á nú heima á Hólum í Hjaltadal og heitir Ólafur. Eg dimitteraði hann í vor og var hann hér svo sem 6 vikna tíma. Hann skrifar vel, reiknar sæmilega, þó stirt, því æfingin er lítil, er rétt vel gáfaður og lagtækur, viljugur og firugur. Karakterinn get eg ekki um borið, því það skal meira til að þekkja hann en svo stutt viðkynning. Þó varð eg ekki var við neinn annmarka þess háttar hjá honum, sem á band sé festandi. Þó, _ kannske þér þyki það galli, að hann hefir eignazt barn, sem þó ekki er honum á hendi. Eg varð var við iðran og lítillæti hjá honum vegna þessarar syndar, og eg gat fengið hann til hvers sem eg vildi, meðan hér var. Hann er góður í dönsku og kappsamur við lærdóm. Nú getur þú hugsað þig um þetta efni, og eftir sem þér sýnist, ef að þessu þykir ráð að hverfa, annað hvort skrifað prestinum á Hólum, sem er piltsins forminder, eða mér að umgangast þetta. Viljir þú heldur að eg hafi bak við eyrað dimittendur frá skólanum næstkomandi vor, þá er hinn sleppt.

Hér syðra eru eins og þú veizt orðin höfðingjaskipti, Hoppe er farinn með sitt hyski, Krieger er seztur að völdum. Það er mikið lipur maður í orði og umgengni og ólíkur sinum antedecessor í þessu, hvort sem hann verður hans maki í röskleik og kappi.

Fyrir landsyfírréttinum var nýlega interessant mál. Eg verð að segja þér ofan af þar og neðan af, öllu meira mun eg ekki vita. Gamalmenni, sveitlægt í Ölvessveit, flth með sra Sigurði úr Ölvesi austur i Holt og sálast í vetur; prestur fær tillagt af Ölvessveit með því, svo það þyrfti ei að hrekjast frá honum, nokkur ár. Þegar þessi kona deyr, skrifar prestur hreppstjórum og býðst til að kosta útförina, ef til sín megi falla eftirlátnir fjármunir hennar. Þeir ganga að því. Í millitíð kemur yfirvaldið í Rangárvallasýslu, lætur uppskrifa gósið og selja við auktion, gefur siðan út reglulegan skiptagjörning. Búið hleypur 20 rd„ þar af tekur sýslumaður 7 í kostnað, salar. etc, hitt dæmist Ölvessveit. Prestur biður hreppstjóra um sína 20 rd, og þeir klaga fyrir sínu yfirvaldi. Sveinbjörnsen skrifar Bonnesen og biður um þá 7 rd í viðbót við hina 18, en fær ekki svar, skrifar til amtinu og biður um benefic prosessus gratuiti, en það segist engar þessháttar blankettur hafa. Nú stefnir Sveinbjörnsen skiptaactinum fyrir landsyfirréttinn. Þegar amtið fréttir það, skrifar það Sveinbjörnsen að hætta því, þar eð slíkt kunni að verða kostnaður fyrir fattigvæsenet og óvíst hvort benefic. fáist. Bonnesen er skrifað líka, að sökin sé af amtinu stönzuð. Yfirrétturinn safnast. Sveinbjörnsen mætir, stefna er lögð í rétt og amtsbréfið sýnt; en þá býður Sveinbjörnsen að færa sökina uppá eigin kostnað. Bonnesen mætir ekki og enginn hans vegna, og sökin er tekin upp til dóms. Nú skrifar amtið réttinum og segir, að Bonnesen sé búinn að innsenda til þess þá 7 rd, og biður því að sökin sé stönzuð. Þegar það dugir ekki, segist það hafa deciderað sökina i faveur Ölvessveitar og sendir þá 7 rd til Sveinbjörnsens, óskar því að dómur falli ekki. Sá efsti og neðsti í réttinum vilja gera sitt bezta, en sá í miðið var svo stríðólmur, að dómur varð að falla, og sá, að auk þessara 7 rd dæmist 13 rd til Sveinbj. í málskostnað. Þetta stríð milli amts og dómstóls mun vera svipað því, sem hjá oss heitir barátta holdsins og andans. En það veit eg nú ekki, hvort af þessu tvennu á að heita hold eða andi. - Þetta á að verða umslag og þar á verður niðurlagið að koma, fyrst sagan varð svo löng, að það komst ekki fyrir á bréfinu. Sekreterinn í Viðey er giftur og kominn með konuna í Viðey. Sá sem var áður talinn hennar kærasti, reið austur að Hraungerði til að heyra á hjónavígsluna, en ekki þáði hann veizluna í Hjálmholti, til hverrar honum við þetta tækifæri var boðið. - Prentverk og þær sakir nefnir nú enginn. Eru þessháttar uppþot ekki undarleg af ríkisstjórn og gera engan endir á rebus humanis? Eða heyrir þetta ekki undir sakirnar N. L.

Eg man ekkert til þeirra bókstafa, sem þú vildir láta grafa á þinn bikar, svo mögulegt er að eg sé þar in culpa, en fyrir gyllingunni verður smiðurinn inni að standa.

Nú vef eg ekki þessa markleysu lengri, bið þig vel að lifa og kveð þig og þína með konu minni innilegast.


