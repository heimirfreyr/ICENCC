

Görðum, 18. marz 1843

Þann 20. í þessum mánuði er sagt vestanpósturinn eigi að fara, og á morgun ætla eg að senda mína seðla inn í Reykjavík. Eg betala undir þá vestur á Stapann, en svo máttu taka við uppá bókmenntafélagsins reikning. Þú spurðir um Páls Vídalíns Glossar. Þú varst á fundinum þegar vor félagsdeild ályktaði að velja þessa merkisbók til prentunar til móts við hina deildina, og Khafnar deildinni var þetta skrifað, sem hefir leitt það hjá sér eins og vel mátti vera. En svo er enginn undirbúningur gjörður til þessa fyrirtækis, og félagið á ekkert exemplar af verkinu. Sveinbjörnsen og máske sekreterinn í Viðey eiga það; en þó af þessu verði, þá mun nauðsyn, að ei sé ukritisk að farið, og því mun þurfa til þess jurista að undirbúa verkið til prentunar. Hvort Sveinbjörnsen vill taka það að sér þori eg ei að segja, en það mun víst, að hann gjörir ekki kauplaust þessháttar verk, og meðan Gunnlögsen ferðast til að mæla landið, getum Vér ekki til kostað, svo að 1/5 inntekta leggist við höfuðstólinn. En við reiknum, að Gunnlögsen eigi nú ei meir eftir en tvö sumur. Mig minnir þú segðir mér, að þú ættir afskrift af Vidal. Gloss. og kannske svo í lagi, að eftir því exempl. mætti prenta. Formála Værir þú þá bezt fær um að semja, og svo mætti það kannske nægja. Þú yfirvegar nú þetta efni þangað til í sumar. - --


