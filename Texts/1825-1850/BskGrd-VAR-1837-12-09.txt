

9. des. 1837

- - - Þú hefir glatt þig nógu snemma við vonina, því nú er mælt að útgert muni vera um það juridiska tímarit, báðir assessorarnir gengnir úr skaftinu og sá yngri assessor tilbyður mér í dag dóma til Sunnanpóstsins. Hvort eg get þegið það veit eg ekki, því sekreterann vantar pappír fyrst að póstskipið kemur ekki, og Vil eg þó helzt nú gera mitt sárasta. - Þú skilur að ei muni urglaust í réttinum. - --

Nógar veizlur er sagt tíðkist nú í Rvík, sumir segja fjórum sinnum í viku. Máske þar með reiknist, að stiftamtmaður leyfir hverjum sem Vill til sín að koma hvert miðvikudagskvöld. Sveinbjörnsen er víst hnugginn af langvarandi veiki konu sinnar, og svo lætur heimurinn honum nú ekki, því herrann er heldur með hinum hópnum, og er sem eldi eftir af því sem byrjað var milli Kriegers og hans.-

Nú hætti ég og bið konu mína að bæta upp mina ávöntun. Þig og þína bið ég lifa vel, og er ætíð

þinn

Á. Helgason.


