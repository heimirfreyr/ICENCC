

3. nóv. 1849.

- - - Allt liður hér áfram friðsamlega, hvað sem nú gerist, þegar menn hafa yfirfarið þáttinn í Norðurfara um frelsishreyfingarnar í Evrópu.

Reykjavíkurpósturinn er stanzaður. Landstíðindin lifa og ríkja. Þjóðólfur er með; annað blaðið er kallað Officielt, hitt liberalt, bæði mega vist heita daglegt brauð, fyrst þau eru dagblöð.

Nú geri eg ráð fyrir að sjá þig hér i sumar, fyrst þú ert útvalinn til þingsins mikla, því þangað er erindi fyrir þig og þína líka, ef nokkuð gott gæti af þinginu komið. Rosenörn vill endilega fá þig til Kaupenhafnar, og fyrst hann vildi það í sumar, svo vill hann það ei siður nú, þegar hann er orðinn minister. Hann sagði þú gætir verið þar stjórnarinnar consulent, og það gæti verið þér skemmtun, og hvorttveggja sagði maðurinn satt. Kannske þú fáir nú invitation frá honum til þessa flutnings.

Okkur hér syðra þótti gaman að heyra sögu sýslumanns Melsteðs um þig, þegar þú varst að afhenda arkivið; þú skyldir hafa vitað hvar hver skruddan var, sem skyldi afhendast; eg með heilum augum vil ekki leika það eftir í mínu litla arkivi. En það er bótin að einu gildir þó allt týnist hjá oss geistlegum, nema sú bók, sem eftir eiga að gefast skírnarattest.

Þú spurðir mig um Gufunes söluna einhverntíma. Eg þykist vera búinn að fá kaupanda að því fyrir 850 rd og næstum fallinni kirkju með 200 rd álagi, sem ekkjan á Staðarfelli þarf þó ekki að taka hjá sér, þar eð þessir 200 rd eru hér syðra geymdir á vissum stað af tekjum kirkjunnar síðan 1886. Ekkjan á Staðarfelli vildi helzt fá 900 rd fyrir Gufunesið, og ekki veit eg nema það hefði fengizt, hefði eg haft þolinmæði til að bíða og ekki helzt viljað unna ekkjunni á Gufunesi kaupsins. Til hverrar sögu verður að bera nokkuð, og bágt er að þjóna tveimur herrum og eins tveimur ekkjum. - Nú hætti eg þessu masi, svo seðill þessi verði til í kvöld, þar eð ferð verður inneftir. Skrifi hvorki mamma né konan mín, svo biðja þær hjartanlegast að heilsa þér og konu þinni. Og vertu nú sæll.

Þinn

Á. Helgason. 

