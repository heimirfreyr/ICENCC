

20. maí 1834

Eg veit hvað tímanum liður. Skóla verður senn sagt upp, og þar eftir fellur ferð vestur. Meiri partur af skipum er kominn og öll tíðindi, sem væntanleg eru. Sá nýi assessor i yfirréttinum heilsaði í Reykjavík í gær, eg hafði þá æru að sjá hann. Secret. skal vera aftekið í landsyfirréttinum. Við næsta assessoratið, sem Finsen hefir fengið, skal vera bætt 200 rd, en oversættelser fylgja því fyrsta. Sýslur allar óveittar sem von er. Ráð er fyrir gert, að prinsinn heimsæki þig sjóveg með stiftamtm. Krieger. Eg bauð honum, ef á þyrfti að halda, að verða skipsprestur þangað, og var því vel tekið. Ekki er nú vist samt eg þiggi embættið, þegar að því kemur, eins og það er ekki svo aldeilis víst, hvort prinsinn kemur, og enn síður, hvort hann reisir vestur á Stapa. Einhver lieutenant, sem með honum kemur, hefir skrifað stiftamtmanni um áform að reisa til Krýsuvíkur, Geysis, Heklu og  vatna. Seinasta fregnin segir, að prinsinn erklæri, að hann fari ekki þessa ferð óbundinn.

Forordn. um Stöndin var undir prentun og Ísland skal útilokað. Huggist nú þeir, sem eru hræddir við Stöndin. - Ekki vænti eg þú viljir fá mig til að vera i þinn stað meðan þú verður utanlands? Eg skal fara gætilega í sakirnar. Benedikt Scheving er seztur að um stund í Reykjavík. Ásmundur sonur lektors kom í gær. Pétur á Víðivöllum tók examen í apríl og fékk bezta laud, la við et qv. egr. Hallgrimur Backmann dáinn úr bólunni. Hér innanlands skeður ekki markvert nema ófarir miklar 26. apríl á sjó. Hér týndust þá 26 manns, þar af 7 úr Bessastaðasókn, en á Akranesi 16. Meira man eg ekki að masa. Eg legg hér inn blað, sem á að lýsa sér sjálft, og get eg sagt um það með sra B. á Mosfelli: Það þýðir nú ekkert. Samt er þér velkomið að fá af þessu tilvonandi dýrðarverki hér um bil svo mikið sem þú vilt, 0: fyrir silfur. Allir þeir merkilegustu pótentátar eru í vonum þar til samverkandi, að það innihaldi þá speki, sem ekki hefir auga séð né eyra heyrt.

Og nú getur þessi seðill ei verið lengri. Með óskum og kveðjum allra handa er eg ætíð

þinn

Á. Helgason.


