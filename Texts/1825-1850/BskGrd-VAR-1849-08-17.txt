

17. ágúst 1849

Þegar eg í morgun var í svefnrofunum að para þér miða, var eg lauslega búinn að lesa bréf þitt, byrjað 10. júlí, endað 13. þ. m., en svo datt mér í hug að skrifa ekkju kunningja okkar, amtmanns Thorarensen, og það bréf óska eg komist sem fyrst, því hún vill selja Gufunesið og eg er þar við riðinn. En um leið og eg minnist þessa, vil eg geta þess, að sá constitueraði amtmaður nyrðra hafði mörg fögur orð um þá rannsókn, sem hann ætlaði að halda þegar norður kæmi um heimreiðina að Friðriksgáfu. En nú er nýlega orðin ferð að norðan, sem segir ekkert gjört í þessu efni. En er ekki öldin svona, talar mikið en gerir lítið? Eg er svo gerður, að eg vil tala lítið, því þá ber minna á, þó eg gjöri lítið. Þó þinn endurlausnari komi með seinni skipunum, svo gleymdu aldrei, að þinn endurlausnari lifir, með honum skrifa eg þér aftur, hafi eg þá ekki fengið forföll, sem við er að búast daglega. Og verið þið öll í guðsfriði.


