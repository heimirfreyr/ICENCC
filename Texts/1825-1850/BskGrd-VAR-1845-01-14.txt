

Görðum, 14. jan. 1845

Það voru ósýnilegar gjafir að fá nú í dag bréf frá þér úr ferð Guðm. pósts, sem eg ætlast til einhversstaðar finnist bráðum, svo ég geti komið þessum seðli til þín aftur með þakklæti fyrir það meðtekna. Hvað því viðvíkur, sem þú vilt fræðast um, hverjir eigi Nýja testamentis útleggingu, þá eru biskupi Vídalín eignaðir þrír guðspjallamenn, en þótt miklu sé umbreytt af hans verki af Egilsen og Scheving fyrst og síðan af Egilsen og lektor. Jóh. guðspjall á eg. Ísl. Einarsen Acta, þó nú mjög umskapað af lektor, biskup Steingr. Rómv. bréfið, lektor öll Páls bréf, Scheving bréfið til Hebr., sra Bjarni á Melum Péturs, Jóh. og Jæda bréf. Fyrripart af jakobs bréfi á eg, en Egilsen þann seinni og Opinberingarbókina, og nú held eg þú sért birgur í þessari grein. - Nafna mínum líður vel, er alltaf frískur og ganga vel studia, að minnsta kosti fór hann upp yfir einn í exameni, sem nýlega er afstaðið, og læt eg það nú vera. En mætti ég segja accipio omen, þá væri ekki lítið í það varið, því sá piltur, sem hann fór upp yfir, heitir Páll Vídalín, en það er fáum ætlandi að fara upp yfir svoddan karla. - Það held eg þú verðir að leyfa Finni að koma inn snöggvast, honum er það hressing eftir hans miklu streitu við sjúkdóm og studia, og þó hið síðarnefnda sé dýrmætt, þá er samt meir varið í hið fyrra.

Þér líkar ekki útgáfa ljóðmæla S. Petersens, mér ekki heldur. En að rímumar séu rangskildar fæ eg ekki í höfuðið, þegar sú litla commentatio, sem þar finnst, er af höfundinum sjálfum með hans þekkjanlegri hönd; en prentvillur eru nógar, og skeð getur skáldið eigi ekki öll þau kvæði, sem honum eru þar eignuð. Nýlega hafa komið út biblíusögur Skagfjörðs gamla. Gisli Magnússon, mágur Johnsens, hefir samt umskapað í þeim bæði orðfæri og ortografie, til dæmis jósep er nú orðið Josepus, um umm, honum: honumm og margt þessu líkt. Meðfram þessu er hann að kenna íslenzku Madme Siemsen, jómfr. Blicker og fleirum damer í Rvík. - Það er disputatia meðal þeirra lærðu, hvort prenta megi í Rvík þær bækur, sem sekreterinn í Viðey á óseldar, því nú vantar eitthvað til að prenta. Líklega verður sálmabókin prentuð.

Mér liggur við að taka þér það óstinnt upp, að þú gerir lítið úr Reykjavíkur alþingismönnum, eins og við Egilsen séum ekki nógu góðir í þá skuld. Eða ætlastu til, að nokkuð nema arg komi út af voru þinghaldi? En það er þá satt, að hvorugur okkar er góður til að arga. Ekki skilst mér það vel, að Reykjavíkur repr. og commissiarius þurfi að kjanka saman um höndlunina framar en aðrir, höndlunin nær yfir allt landið, og kóngi getur verið hið sama, hvernig hún er, bara hún fóðri sína þjóna og útarmi ekki þegnana; en eg mun ei geta borið þetta að sinni.-

Eg ætla að geyma konunni, sem ætlar að skrifa, að segja frá dame institutinu í Rvík, minnist því á vetrarfar, sem til þessa hefir verið mikið gott. Þessi sveit hefir orðið fyrir óvenjulegu veiðihappi í vetur. Í Hafnarfirði hefir ufsi veiðst svo gífurlega í gömul sildarnet, að menn reikna að lýsi úr honum sé gott 9000 rd virði. Kaupmenn, sem netin áttu, fengu helming veiðinnar, en þeir hafa leyft, að hver ætti kroppana sem vildi og einasta hirt lifrina. Björg hefir þetta verið fyrir meiri part af þessari sýslu, og fleiri hundruð hesta hafa úr Árnessýslu sótt hingað ufsabyrðir. Í einum drætti hafa stundum fengizt til hlutar í 60 staði 4 eða 5 tunnur, en í tunnuna er reiknað að fari 400 ufsar. Síðan þetta ár byrjaði, hefir ei veiðst, og þó hyggja menn upsinn sé þar enn, hafi aðeins dýpkað á sér. Netin, sem veitt er í, eru 8-16 faðma á lengd og ca 3 faðmar á dýpt. Einstöku húsmenn í Hafnarfirði hafa í sína hluti fengið 7-8 lýsistunnur, en hinir sem fjær voru 2 og 3 og þaðan af minna, og sumir hafa orðið að láta sér nægja bolinn, sem hver maður getur hirt fyrir ekki neitt, og svo mikið, sem burt er flutt, liggja þó ufsakasir enn með sjónum.

Það merkilegasta, sem eg hefi frétt úr Árnessýslu er það, að bóndi einn þar ætli að gefa út ritgjörð móti þeim fjórum þáttum, sem inn komu í fyrra, og eiginlega til forsvars sínu yfirvaldi. Gott er að eiga góða undirsátal

Lektor lætur nú á sér merkja sem þú munir þurfa skrifara í vor, því fósturdóttir hans muni þykjast þurfa á Sveinbirni að halda. Hann var hér og nafni minn í dag undir eins og bréf þitt kom og sagði mér þetta, samt var búinn að útsjá þér mann í stað Sveinbjarnar, Odd nokkurn Hallgrímssson, systurson Egilsens, og eg held hann sé laglegur maður; hann er líka lagtækur. Ólst upp hjá sra P. í Stafholti. - Þarna enda eg þennan ruglaða pistil, og vertu nú sæll.


