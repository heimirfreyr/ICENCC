

Bessastöðum, 15. ágúst 1832.

Hjartkæri bezti bróðir!

ÞITT ástúðlega ávarp með Jústitsráðinu þakka eg þér innilegast. - Mér og mínum liður rétt við það gamla, en öxlin mín vill ekki batna. Þó hleypur gigtin nú sjaldnar í bakið og brjóstið, sem' eg mest þakka góða veðrinu, sem við höfum nú daglega. Árferði er nú sæmilega gott hér, hvað þurrka og nýting snertir. - Frúin í Viðey deyði þann 12. júlí eftir langan tærandi sjúkdóm.

Börnin þin, nafna mín og Jón, sem sendu mér málverkin í fyrra, eiga hér innlagða dýrgripi, hún hringinn og hann nálina. Litlir eyrnahringir, svo sem til að brúka hverndag, eru líka, sem þú gjörir svo vel að hengja í eyrun á einhverri af hinum þremur, en tvær verða að eiga í sjó. Það væri mátulegt, að móðurnafnið mitt væri önnur þeirra. Eg hef fyrir löngu ásett að senda þeim eitthvað að gamni› mínu, en hef þó látið mann minn fá það aftur, og því sendi eg þetta áður en það fer. Eg lifði lengi við þá von, að eg mundi fá að sjá þau og horfa á þau dálitla stund áður en eg dey, en það lítur ekki svo út að það verði, og er það þá ekki í fyrsta sinn, sem vonin lætur mig til skammar verða.

Guð annist þig, konu þína og börn. Þín af hjarta elskandi systir

I. J.


