

Bessastöðum, 28. október 1839.

Hjartkæri góði bróðir!

Í FLUGSEÐLI þessum fæ eg nú aðeins tóm til með einni línu að þakka þitt ástríka bréf með póstskipi, sem hingað kom fyrir þrem dögum með heilu og höldnu.

Ekki man eg til eg hafi orðið öðrum fregnum fegnari en þeirri, að heilsa þín er þó dálítið betri við það sem hún var í sumar. -Nú er þá Jón þinn kominn til Hafnar, og vona eg og óska til guðs, að þú hafir gleði af honum og að þú megir hafa ánægju af öllum þínum góðu börnum. -- Ekkert hefur hér nýtt til borið síðan eg skrifaði. Eftir það þægilegasta sumar höfum við líka sæmilega gott haust, og lítur nú svo út, að heldur muni batna í ári, en prísar lækka þó ekki að svo stöddu.

Þú trúir því ekki, að maður minn tapi við skólann. Þú verður að ráða því. En vart mun eg segja þér annað en sannleikann. Það er satt, mig langar til að skólinn flytjíst hurt, en sú löngun kemur af því mig langar til að losast við þessa ánauð, sem eg þykist vera í. Hver er sjálfum sér næstur. Að búa hér á eftir mundi vera þægilegt í mörgu falli. Líka kynnu þeir, Bessastaðir, að verða seldir, og kynni þá maður að geta klófest þá fyrir annað jarðagóss. En ekki hef eg vit til að sjá, hvað gott af því leiðir fyrir skólann að flytja hann í Reykjavík. -- Vertu ekki að stríða við að senda mér epli, þú hefur of mikið fyrir því. En fyrst þú nú Vilt endilega gjöra mér gott, þá gefðu mér svo mikið af góðu kálrabí fræi undir jörð, sem mér dugir í kálgarðinn minn. Fræið, sem eg og flestir hér um kring fengu í vor eð var, reyndist svo hraparlega, að varla fékkst einn fjórði partur af rófum við það, sem vant var. Ekki var heldur fræið gott í fyrra, en þó fór þá mikið betur en nú. Þriðja árið nenni eg ekki trúa þessu sama fræi, sem búið er að narra mig svo illa.

Hverju orði trúi eg, sem þú Segir um Grím. Að hann er hyskinn, það veit eg, að hann eyðir fjarskalega, það finnur faðir hans. Mun hann þetta næsta ár hafa brúkað hér um bil 500 dali. Þegar maður nennir ekkert þarft að gjöra, gengur maður út til að eyða, því eitthvað verður maður að hafa fyrir stafni. Satt er það líka, að ekki er drengurinn illa þenkjandi, en drambsamur er hann og eins og þú segir, trúir á mátt sinn og megin, og þetta stendur honum fyrir menning. Hann læzt nú muni byrja að lesa lög. Máske þú gjörir svo vel að herða á honum, þó það muni lítið hjálpa. Engin synd Virðist mér að kalla hann heim, ef hann heldur sama fram, og kalla eg þetta að hafa vit fyrir honum.- Það liggur við, að þér hafi mislíkað það, sem eg var að gjöra mér til gamans við þig í bréfi mínu. Eg mætti vera vitlausari en Arngr. fíflið, ef eg heiði kallað nokkurn mann vandlátan, sem hefði vísað honum á bug. - Nú er tíminn á enda og skipið nærri farið. Eigi að ná í það, má eg slá í botninn. Berðu heilsan mina konu þinni og börnum. Drottinn veri þín hjálp og huggun alla daga. _ Þín af hjarta elskandi systir

I. J.

Sokka fær þú einhverntíma, ef eg lifi. Fjögur lóð af kálrabí mun mér duga í kálgarð minn. Með póstskipi skrifa eg, ef eg lifi þá.


