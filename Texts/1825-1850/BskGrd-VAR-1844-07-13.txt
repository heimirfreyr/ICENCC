

Staddur í Laugarnesi, 13. júlí 1844

Í gærkvöldi fékk eg í rúmið bréf þitt af 80. maí og 15. h., sem eg hér með í mesta flýti þakka, kominn á visitatiuferð hingað. Með skólapiltum skrifaði eg þér seðil og tíndi þar í það sem eg í þann svipinn mundi af fréttum. Ekki skaltu finna að því, þó Klásen haldi af Finns þíns ráðlagi, því eg hefi aldrei þekkt eins ráðsettan ungling og kannske mun aldrei þekkja. Það sem þú skrifar mér viðvíkjandi nafna mínum, þá er það sjálfsagt, að eg geri hvað þú Vilt í þeirri sök, en ef þú vildir mín ráð hafa, þá ættir þú að sleppa Árna litla í skólann hispurslaust og láta hann hafa jafnan rétt við hina piltana og sömu viðgerðir, sem eg aetla séu forsvaranlegar, en hitt sýnist mér nauðsyn, að útvega honum góðan contubernal, og sjá svo hvað setur. Eg skal vita hvernig honum líður í hverri viku, og betra held eg hann sé með einhverju móti á Bessastöðum heldur en í Lambhúsum, og helzt er eg á því, að þú ekkert biðjir fyrir að betur sé við hann gjört heldur en aðra. Það verður gjört samt. Og nú er eg hættur.

Þinn

Á. Helgason.


