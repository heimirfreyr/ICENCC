

3. okt. 1857

- - - Ekki veit eg hvort eg nenni að halda við lifið Sunnanpóstínum. Þó hefi eg fengið fyrir hann hjá Rentukammerinu portofrihed með póstunum og hjálpar það nokkuð uppá sakirnar. Þá kritik, sem hann hefir fengið hjá Fjölni, læt eg vera. Hún var óþægilegust fyrst í stað, en maður getur vanizt við kalt, og eins og þú segir, svo er það mikilsvert þegar það ámæli, sem Sunnanpósturinn faer, vekur misþóknan margra góðra manna. Mér þykir lakast, að eg efast um að eg geti fengið helztu dóma, sem almenningur girnist svo mikið, hjá yfirréttinum. Assessor johnsen skal eiga bágt með að fá samþykki justitiarii til að meðdeila þá. Nokkrir segja hann hafi í áformi að gefa út eitthvert mere juridiskt tidsrit, og þá fer að þrengja að með kaupendur, ef tvö rit þess háttar verða á ferð í einu. Það er varla von að slíkt blessist. - Kammerráð Melsteð er vor mesti projectasmiður og er laglegur í pennanum; vaeri sá siður innleiddur hér, sem tíðkaðist í undirheimum þegar Klírn sál. var þar á ferð, mætti hann vara sig. - Amtmaðurinn fyrir norðan hefir tapað tveimur málum í sumar við yfirréttinn, öðru við tvo presta, hinu við kirkju, allt uppá kóngsins vegna. Líklega ganga þau bæði til hæstaréttar, því lengur getur kóngur þolað málskostnað. - --


