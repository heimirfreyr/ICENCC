

1. nóv. 1844

Á þessu augnabliki meðtók eg þitt góða bréf af 16. næsti. m. og á morgun á eg hans von hingað aftur, og þá vil eg hafa seðil til, þó lítið sé að skrifa. Þegar þér kemur til hugar að requirera nafna minn, þá hristu af þér með því, að honum hingað til líður vel, veniente et decedente die, og hefir fengið heiðarlegt sæti í félaginu. Einu sinni hefi eg séð hann á Bessastöðum og einu sinni hefir hann hingað komið með frændum sínum, síðan tekið var til starfa, og sé eg enga umbreytingu á honum enn til veikinda. Hjónin á Bessastöðum láta hann njóta þín og er eins annt um hann og þau ættu í honum hvert bein. - Skaða tel eg það, geti Finnur okkar ekki orðið heilsugóður, því hann hefir karakter; hann er að rembast við philosoph., og úr því það er frá, kemur hann á sína réttu hillu, fyrst hann velur það verslega, eins og hann skrifar mér, og segir eg hafi ráðið sér til þess, en þótt hann hafi ei fyrir það valið svo, heldur af því að hann vissi, að þú vildir svo, en þótt þú gæfir honum frjálsar hendur, eins og billegt var, í þessari grein. Hann sendi mér eplakvartil, og treinist okkur það hérna til jólanna, því lítið var skemmt í því. - --

Eg finn það eins og þú vel henta, að eg slapp frá alþingi, því það má heita að eg hafi sloppið, þó eg væri valinn suppleant fyrir Rvík; eg þykist vita, að Egilsen ekki afsaki sig frá að verða alþingismaður, og því afsaka eg mig ekki, því eg segi eins og kerlingin: Látið þið mig þangað sem slarkið er.

Yfir mig gengur hvað þér tekst að byggja Brimilsvelli. Eg vildi geta byggt eins jarðir mínar aðrar. - Þú getur rétt til, að eg hafi skrifað formála Bibi. Aðra Mósesb. hefir Egilsen lagt út og alla Spámennina nema Jeremías, sem eg á, 3. Mb. lektor, 4. þegar á líður sra Ásmundur, 5. sra Helgi, jósúab. sra Hannes á Hólmi, sem þó er mikið leiðrétt af Egilsen og lektor. Dómarab. sra jón í Dynhaga, nokkuð löguð af mér. Estersbók sra Ólafur Einarsson, ogsvo löguð af mér; Esra og Nehem. sra Markús. Fyrri Makkabb sra jón í Steinnesi. Á Öllu öðru í Biblíunni er minn frágangur, því þó aðrir væru tilfengnir, svo brugðust þeir þegar á lá, en sekr. gekk ríkt eftir, svo eg mátti hafa það, hvort eg vildi eða ekki, og hlaut því oft að vera flýtisverk.

Ekki máttu segja þig út úr bókmenntafélaginu að sinni, geymdu það að minnsta kosti þangað til þú kemur suður í sumar. Satt er það, að deildin ytra ber oss ofurliða hér, en mögulegt er, að nú komi þar á leiðrétting. Þeir ytra sendu í fyrrahaust útkast til endurbótar lögunum. Þar við voru hér gerðar athugagreinir af Sveinbjörnsen, Jónassen og Egilsen og leyfð af oss umbreytingin, þegar þær væru teknar inn í lögin. Þar með er þeim ytra settur að nokkru leyti Stóllinn fyrir dyrnar. Við sjáum hvernig það fer. Áður en eg enda þennan leiðinlega pistil verð eg að geta eins hagræðis, sem skólanum er gjörður. Jakt er bestillt af stiftinu hingað með múrstein frá Faaborg. Fragt fyrir 1000 kostaði 24 rd (1000 var innkeypt fyrir 11 rd), en hér skal múrsteinn hafa fengizt fyrir 18 rd 1000 st. Að skólinn leki, að hann hallist, því hann sigur meir öðru megin, er nú altalað, en ekki veit eg hvað satt er í þessu. Því að postulans boði lifi eg í spekt og stunda mitt, et sino mundum vadere ut vadit.-

Einn af okkar löndum, Gísli frá Þorlákshöfn, studios. philol., er kominn inn og ætlar að stúdera hér í vetur, laglegur gáfumaður, systurson sra  í Bæ og Páls rektors Árnas. ytra; hann þykist hafa komið til að sleppa frá móðurbróður síns kröfum að hjálpa sér við það lexicon, sem hann er að semja. Skólaembættin voru óveitt. Stiftið á að velja milli sra P. og sra H., en E. er ei getið, ekki heldur B. johnsens í Aalborg, sem Directiónin skal helzt vilja, eflaust af því að hann hefir kennt í dönskum skóla. Sra H. hefir boðizt til að reisa til Danmerkur og vera þar 3 mánuði til að laera þá réttu metodu, því mikið skal til mikils vinna. Þetta unter uns. - Grímur sonur gullsmiðs vors er nú þá og þegar orðinn magister, og var þó komið nærri að því, að hans ritgjörð fengist ekki prentuð, því faðirinn afsagði að leggja til kostnaðinn. Nú eru komnar af henni inn 11 arkir. Schobut prentar hana gratis og gefur honum af henni 210 exempl. Auk þessa hefir Magnússen útvegað honum það starf við fornfræðafélagið, sem gefur honum 500 rd inntekt, og gleður mig ekki lítið þessi fregn, bæði af því, að hann hefir verið í mínu húsi, Og líka þess vegna, að þegar eg í sumar fékk að vita, hvernig á stóð fyrir honum, skrifaði eg Magnússen svoleiðis, að hann tók sig til og hjálpaði, líklega með tvennu móti. - jón Sigurðsson er mælt að komi inn á vort Alþing; hann kannske eigi þangað erindi! - --

Þinn

Á. Helgason.


