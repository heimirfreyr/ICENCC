

[Bréf til Gríms Thomsens.]

 Fridriksgáfu þann 15da Febr. 1841.

Elskulegi Hr. Thomsen.

Eg vard feiginn Bréfi Ydar til mín frá 29da Septbr. nærstl. af því mér bædi finnst þad lýsa ástarverdasta Hugarfari og líka Gódvilja til mín, en af því eg hefi aldrei - í Tiltölu til Krapta minna sem eru teknir ad réna - verid eins Önnum kafinn eins og sídan 12ta Dec. ad Póstur kom og eg féck Bréf Ydar þángad til núna ad Póstur á frá mér ad fara, fæ ég ecki svarad því í þetta Sinn sem eg vildi og skyldi, en brúka strax Kunníngiaréttinn vid Födur Ydar og Módurbródur - til ad segia Ydur um Skáldskapinn hid fornqvedna:

. . studium qvid inutile tentas Nullas Mæonides ipse reliqvit opes!

en mér þykir einmidt v e r s t ad eg gét ecki hrædt Ydur frá hönum med því ad segia Ydur ad Þér yrkid illa, því þad gét eg ecki sagt med Sanni, heldur má ég til ad hrósa Ydur fyrir Qvedskapinn á því sem eg hefi eptir Ydur séd, - þar á ofan ætti ég ad tala um slíkt einmidt í Liódum, sem eg ecki hefi Tíma til - samt vil ég segia Ydur í Prosa Sögu af siálfum mér, hún er ecki laung, því hún heitir svo: ég fór ecki ad yrkia fyrri en eg var búinn ad taka Attestats, og annad: þad hittist svo á: ég þeckti valla Mótlæti á mínum prosaisku Arum - þetta seinna er samt ecki ad marka, því mörg Skáld hafa verid Hamíngiumenn. Hitt er víst ad þad er aldrei affaragott ad Blómstrid komi áduren Staungullinn er fullvaxinn, og því ætti madur ad bera sig ad ná fyrst Embættisprófi í einhvörju og svo láta eptir Lyst sinni- ecki tala [eg um þad þó madur] í Hiáverkum skémti sér vid Musae, en þær eru yndislegar og ofurhætt vid ad madur kunni ad hugsa til þeirra undir siálfum Skylduverkunum og med því tefjast vid þau - eg vona Þér fyrirgéfid mér ad ég tala svo bert vid Ydur - því ég giöri þad líka Födurlands míns vegna - mér finnst nefnilega á þessari Öld vera nockurskonar Faraldur ad því ad einmidt þeir gáfadri - og þad sem allraverst er - þeir betri af ýngri Löndum ockar sumum ecki taki Attestats - því í Stadinn fyrir ad Egoistarnir gleyma aldrei Gagni sínu er einmidt hinum hætt vid ad vanrækia þad um of. Nú óskadi eg helst ad þeir sem elska Födurland sitt kiæmust fram, svo Fantarnir ecki komist á undan þeim, en því er verr ad vid höfum Födurlandselskulausa nockra í Embættum bædi ýngri og eldri. Þegar Þér nú þarhiá hugsid til Foreldra Ydar, vona eg ad Þér ecki reidist gömlum Kunníngia Födur Ydar fyrir Bermælgina, því sé hún um of hiá mér í þetta Sinn, þá er hún betri uppí Eyrun enn á bak - en um Aform Ydar skal eg þeigja.

Já, því er verr ad eg gét ecki lastad Qvedskap Ydar. AlpaSkyttan ágiæt og Utleggíngin af Gunnarshólma Qvædinu líka. Eg sendi Ydur nú Afskript af lSigrúnarbrag mínum og Islandi, en ef Þér leggid þad fyrra út eda nockud af erotiska Qvedskapnum mínum, vil ég ecki ad Nafn mitt sé nefnt vid þad, nema ef Þér leggid út Freyjukéttina, því ad þeim vil ég alstadar vera þecktur, - en eg hefi valla neitt qvedid sem ecki er prentad nema Sigrúnarbraginn. »Kysstu mig aptur« líkar siálfum mér best af erotiska Qvedskapnum mínum.

Ef Þér viljed gagna Födurlandi Ydar ættud Þér fyrir alla Muni ad ná Embættisprófinu. Þegar þad væri úti, hygg eg Fadir Ydar vildi hiálpa Ydur til ad vera ein tvö Ar til í Höfn, og ég skyldi ecki spilla fyrir Ydur í því.

Fyrirgéfid nú Flíterinn og illa Ordfærid

Ydar einlægl. elskandi [B. Thorarensen].


