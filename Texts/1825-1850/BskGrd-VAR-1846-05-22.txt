

22. maí. Töluvert hefir nú liðið síðan eg byrjaði þetta blað. Síðan hefi eg frétt þetta utanlands frá, að bæði biskup og rektor vor lágu í mislingum næstliðin mánaðamót, þó í afturbata. Scheving fær 900 rd í laun, Gunnlögsen 700 auk húsleigu. N okkrir segja og skrifa, að Egilsen auk húsleigu fái 1300 rd, aðrir 1200. Hvort sem er heitir heiðarlegt og vottur þess, að man sparer ikke penge.

Tvö dansk armeruð briggskip eru komin, annað farið aftur. Þau komu með 3 lærða menn frá Þýzkalandi, baron og fríherra von Walterhausen og 2 prófessora, annan frá Marburg, og 2 eða 3 danska vísindamenn, t. a. m. Schütte okkar, og einn bygningsmeister, sem hefir 3 rd daglega og á að leggja á ráðin, hvernig dómkirkjan verði stækkuð. Mælt er hann vilji hún sé bæði lengd og hækkuð. Hann hýrist nú hjá okkur fram undir haustið. Skólahaldið á Bessastöðum endar snubbótt. Vegna veikinda er exameni sleppt. 14 voru lagztir í fyrradag. Nafni minn er kominn hingað, heill á hófi. Dimittendi hanga allir uppi og þó fleiri. Í Hafnarfirði ganga nú mislingar, en enginn er samt dáinn af þeim. - Hekla skal vera algjörlega hætt, svo nú grípa þeir lærðu í tómt. Sumir þeirra eru sagðir kulvísir; þeir leggja daglega þrisvar í óninn hjá sér í Rvík, og eg er hættur því.-

Dómkirkjukallið skal vera veitt sra Ásmundi, svo ennnú verður sra Pétur hart úti; margir í Rvík eru óánægðir með sinn prest, og sumir kenna mér um; en eg segi það ósatt og segi þeir skuli eiga það við Bardenfleth. Hoppe er nú lazarus, hann hefir meitt sig á fæti, rétt eins og Sigurður gamli Pétursson, og liggur í sófa allan daginn. Í fyrra dag fann eg hann, og þá átti hann erfitt með að setjast framan á sófann til að skrifa nafn sitt undir bréf, sem eg færði honum. - --


