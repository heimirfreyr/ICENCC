

Görðum, 8. sept. 1842

- - - Ekki skaltu vera hræddur við það, að Finnur okkar var ei yfirheyrður í skólanum, það var engin lagaskylda, og þó það hefði tekizt vel, hjálpar það lítið þegar út er komið og gengur stundum Öfuglega. Eg er í þeirri grein öruggur og spái því, að Finnur með mátulegri hræðslu komist vel af, eg vildi líka svo kveðið hafa. - --

Sekreterinn í Viðey biður stiftið um að ljá sér prentverkið önnur 10 ár til, frá 1844 (þessir taka ekki allt í nösum sér). Stiftið spurði bókmenntafélagið hvað því lítist, og það sagði: Sjaldan fer betur þá breytt er. Þó voru nokkrir, sem vildu það væri selt, og aðrir að það væri leigt uppá 5 ár. Nú veit eg ekki hvað stiftið gjörir. - Oddgeir Stephensen kom inn í sumar, en er sigldur aftur. Eg held hann ætlist til, að Bardenfleth hjálpi sér eitthvað fram, og á hann það skilið, því hann skal hafa skrifað einhverja lofdýrð um B. í thóstinum. Sveinbjörnsen segja menn hafi í áformi að láta lögsækja thóstinn fyrir injurier, svo sitt hefir hver að kæra. Til þín eru vist komin þau innkomnu nr. af Standatiðindunum, svo þú veizt hvað ætlar að verða úr okkar alþingi. Embættismannanefndin er þá víst búin að útþéna. Ekki höfðu Melsteds curæ posteriores verið teknar til greina ytra. Af Grími okkar frétti eg ekkert nema það, að promot. hefði glatt hann mikið, bara sú gleði gæti orðið staðgóðl 600 rd viðbót skal hann hafa fengið í launum, því nú verðum vér allir að spara! En eg hætti þessu bulli og kveð ykkur öll vinsamlegast í mínu og konunnar nafni.


