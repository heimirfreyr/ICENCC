

Görðum, 23. maí 1827

- - - Okkur hérna líður bærilega, fiskum lítið, en það þornar þess betur, erum veikir, en ekki lengi, og fáir sálast; meðal notabl. eru frúin í Gufunesi og sú yngri í Viðey langvaranlega veikar. Burtkallazt hafa Sigurður sýslumaður Petersen og Árni Jónsson, tengdafaðír Sandholts. Sá fyrri kvaddi heiminn í mestu hægð; það seinasta sem eg hefi heyrt eftir honum haft er þetta: „Eg get það nú ekki lengur. Vertu sæll, Gunnar minn.“ Þetta skyldi hann hafa sagt, þegar ekki vildi blæða æðin. Banasóttin varaði ekki yfir 2 tíma, og þar á undan hafði hann verið óvenjulega heilsugóður.-

Þú ert víst búinn að fá utanlands frá bækling þann, sem Eiríksen hefir samið viðvíkjandi conferencer. Stephensen. Hann kom til sölu með fyrstu skipum og var uppseldur á augnabliki. 3 ex. fékk eg sama daginn. Verra er nú komið upp siðan, nefnilega rescriþt, sem befalar stiftinu að taka allar félagsins sakir undir rannsókn og in specie að grennslast eftir fundinum í fyrra sumar. Verri fregn uppá sinn máta er komin viðkomandi landfógetanum, n.l. að hann skuli nú suspenderast; sagan segir að bæði Knudt og amtm. Johnsen hafi viljað hindra þetta, en ei tekizt. Hér veit eg ekki verður mögulegt að hjálpa, þegar 3000 rd skal vanta, því fáir þykjast hafa ráð til að miðla. Máske herrann taki í taumana, því í vor hefir hann (landfóg.) verið venju framar veikur, einkum síðan María litla Thorgrímsen dó, er hann hafði yndi af í sínu húsi. Þú sérð annars af þessu, að hér syðra muni verða róstusamt í sumar, og þykist eg nú vera nógu nærri, og þó betur kominn heldur en ef nær væri. - --


