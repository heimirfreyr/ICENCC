

Görðum, 16. nóv. 1835

- - - Eg þakka þér nú ástsamlegast bæði fyrir tilskrifið með Siggeir og síðan með póstinum. Hér á að leggjast með októbers Sunnanpósturinn til nafna míns með vinsamlegri kveðju. Hvað segir þú um það, sem eg hefi séð skrifað að norðan, að þér sé boðið stiftamtmannsembættið? Eg Vildi mér væri boðið það, þú skyldir sjá, hvort eg þæði það ekki, hvað sem mér svo yrði úr því. Og þó eg hafi ekki miklu hér til kostað, þá er það þó svo, að einhverjum þætti mikið fyrir að hafa þess ekki lengur not; en eg ætlast til að góð umskipti geti bætt upp flutningskostnað etc. Etatsráðið er nú að hressast töluvert. Sonur hans er honum i vetur til skemmtunar.

Hér syðra er allt tíðindalaust og friðsamlegt. Nýlega eru svokallaðar Númarimur komnar út á prent, og iðrast eg nú eftir hrós það, sem eg miðlaði höfundi þeirra í Sunnanpóstinum, því hann hefir hörmulega skemmt Florians snotra digt.

Eg geri ráð fyrir, að á morgun verði sent vestur með bréfin til þín, og því vil eg ei lengja þessa markleysu. Við kona mín kveðjum því hjartanlega með öllum beztu óskum.


