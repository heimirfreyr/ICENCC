
<meta-info>Torfi Eggerz til Friðriks bróður síns</meta-info>
<meta-date>[Khöfn, ódagsett, árlaust]</meta-date>
 - - - Eg kem þá áður en enda seðil þenna til að svara litlu einu uppá það í bréfi þínu, er áhrærir hvað fátækir stúdentar sigli með lítið og komist þó af. Þetta er í mörgu satt, en þó má eg gjöra hér með þá litlu Anmerkningu í hinu fyrra tilliti, nl. hversu þeir hafi lítið, að það er vel satt, að eg hef haft meira, og setjum að þeir hafi hérum 100, máske ekki meira en 70 rbd., þó eftir sem mér er kunnugt, þá hafa flestir haft nær hinu fyrra af einhvers örlæti, þó að þeirra náungar ekki hafi verið þess færir. Það umtalaða í upphafi, sem eg skyldi hafa, eru 200 rbd., og hér má eg því við bæta, þeir hafa og eru ennþá vel taldir. En nú er aðgætandi, að hér hafa hinir Fattighedsattest, en eg ekki þetta. Eins og eg hef látið þig vita fyrr, munar um 100 rbd. hér um bil, þó máske lítið meira, þar eð þeir fá ll rbd. mánaðarlega, en eg 6, það er alltsvo um árið 12 x 5 : 60 rd. sem þeir fá meira. Auk þessa þurfa þeir ekki að gefa prófessorunum neitt. Eg hef mátt og má út með hérum 50 rd. árlega, sem að lagðir til 60 rd. að ofan gjöra 110 rbd. Drögum við nú þessa 110 frá 200, sem eg á að hafa, verður eftir 90.

Hvað það síðara snertir, að þeir komist af, er það vel satt. En hvernig? Það er spurning, sem eg get vel svarað, og satt. Þeir komast af svoleiðis, að þeir á millum hafa orðið að svelta eins og hrafnar á vetrardag, þegar litið er útá hauginn kastað af roðum etc. Eg kalla ekki að svelta, þó þeir hefðu orðið að „undvære det Behagelige“. En eg meina það í orðsins eiginlegustu þýðingu. Og þar að auki vera eins og ræflar úr svelli rifnir, en það kalla eg, þegar að menn verða að ganga hér með föt bætt á olbogum eins og L. Sivertsen sál. neyddist til. Að sultur og seyra hafi máske haft skaðlega verkun á heilsu hans, er hann var hér, er ekki spursmál. Það var öllum kunnugt. Eg segi það ekki honum til lýta, er varð eins og vant er að gefa eftir for „dura necessitas“, með hverju eg ekki meina sama og author. Þetta kalla eg ekki að komast af, nema jörðunni. Að fleiri eru í líkum kringumstæðum er mér kunnugt, þó eg ekki nefni þá. Að þeir eru ogsvo neyddir til að gjöra temmilega stórar skuldir, er ogsvo bæði vonlegt og víst. Eg er þar í betur farinn, að skuldir, sem eg er í hér fyrir föt, skótöj etc., hef eg betri von um að geta borgað en þeir, því eg vildi ogsvo reyna til að vera skuldlaus eða skuldlítill þá eg kæmi að hausti, ef eg mætti í vor heim koma, sem mér ríður mikið á vegna finantserne, sem eg hef skrifað á undan, og eg veit þú gjörir allt þitt til við föður minn í því tilliti, svo hann ekki verði á móti því. - -- 
