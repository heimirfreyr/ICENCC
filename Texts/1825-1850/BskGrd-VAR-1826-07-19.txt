

19. júlí 1826

Innlagður seðill hefir ei fengið ferð ennþá, á morgun geri eg ráð fyrir að taka hann með mér inn að Laugarnesi og láta hann bíða þar vatnsins hræringar. Þangað er ferðinni heitið til að lesa til moldar madame Elínu, og er eg varla maður til þess vegna kvefþyngsla og hósta, sem nú rúman 1/2 mánuð hefir af og til haldið mér við rúmið. - Til tíðinda ber hér nú ekki, nema kornleysi er orðið svo frekt, að eg trúi kaupmenn séu farnir að senda eftir viðbót. Af hampi fæst ekki eitt lóð, timbur er ei heldur til. Hvernig lízt þér nú á vorar anstaltir?

Frá Viðey hefir ei frétzt síðan annað en það, að boðsbréf eru þaðan útgengin, l. uppá jónsbókina, 2. uppá Klausturpóst, sem út á að koma hér eftir einu sinni á hverju misseri. Það merkilegasta í því tilliti er það, að undir eins og subscribentum er safnað, þá er hverjum boðið sem vildi að skrifa þetta örðugasta, fyrirhafnarmesta og kostnaðarmesta rit. En upphvatning til heiðraðra umboðsmanna meðdeilist þessi, að megn og mikil áskil séu og hafi verið hjá Klþóstkauþendum. En hvað er eg að þylja þér þetta. Þú verður víst ei hjá settur. - Eg ætla ekki að fara lengra út í þetta. - --


