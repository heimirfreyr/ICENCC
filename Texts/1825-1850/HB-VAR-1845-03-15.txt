

Bessastöðum, 15. marz 1845.

Elskaði bróðir!

ÞESSI seðill á að færa mitt alúðarþakklæti fyrir bréfið með pósti eins og fyrir allan þinn kærleika. - Já, það er meir en satt, eg hef verið of hugsjúk Gr[íms] vegna, en er það nú ekki lengur. En þó tilefni hugsýki minnar sé það sama, hefur margt andstreymi, sem eg hef átt að bera, borið það sigg í mig, að eg er orðin minna tilfinningasöm en áður. En þess minnist eg ekki að eg hafi óskað, að hann kæmist hátt í heiminum. Eg hef séð svo mikið, að það gjörir engan sælan. Þess hef eg máske óskað, að hann kæmist í einhverja stöðu og gæti staðið trúlega í henni þó lág væri og goldið hverjum sitt.

Það fer líklega svo, að varla sj áustum við framar. Þó mér þyki þetta heldur þungt, mun eg mega bera minn hann í hljóði og hrista af mér ef eg get.

Veðrátta er hér hin blíðasta, logn og frostleysi og heiðríkur himinn. Fiskur kominn töluverður. Enginn nafnkenndur látinn nema Bjarni Sivertsen, sonarson riddara sál. Sivertsen. Mér líður svona nógu vel, en er iótaveik og með gigt í hægri öxlinni. Vænti eg nú bráðum minnar lausnar og það í tvöföldum skilningi. Drottinn annist þig alla ókomna æfi. Þín af hjarta elskancli systir

I. J.


