

Görðum, 29. sept. 1846

Líklega úr ferð sona þinna til skólans hefi eg fengið bréf frá þér af 21.  111., sem eg ástsamlegast þakka. Mér þykir líklegt, að einhver hafi komið með þeim, og með honum ætlast eg til, að þessi seðill komist, eða þá með næstu ferð. - Það líkar mér ekki, að sjón þinni fer heldur hnignandi, en hvað hjálpar um að tala? Hver verður að hafa það sem á hann er lagt. Það liggur við þú öfundír mig af þeirri hvíld, sem eg hafi fengið þegar biskupinn kom inn og tók við sinu embætti. En mér var það engin hvíld. Prestsembættið er miklu erfiðara en biskupsembættið, eins og Sýslumannsembættið heldur en amtmannsins. En þeir lægri embættismenn hafa minni Viðskipti við collegia en hinir æðri og eru því í minni vanda, ef collegia yggla sig, sem eg trúi sumum þyki nokkuð óttalegt. Eg skilaði biskupsskjölunum 2. sept., sama daginn og Hekla gaus í fyrra. Siðan veit eg ekki hvað gjöth hefir hjá stíftinu, nema constitut. til Jens og Melsteðs candidatanna að fungera við skólann í vetur, hvor þeirra með 400 rd launum. Hátíðlega á að vígja skólann. Bæði stiftamtmaður og biskup hafa inviterað mig, þó prívat, og báðum hefi eg skrifað afsökunarbréf. Allt fyrir það býst eg við hnútu, annaðhvort í Fjölni eða Félagsritunum, fyrir letina, - aber haki er ekki hörundsár.

Hér hjá okkur líður allt vel, allir við bærilega heilsu og mamma vonum framar, eg get oft komið henni til að brosa og erta mig aftur, þegar eg erti hana. Það er nú senn búið að byggja henni laglegt verelsi, hvar fallegast er á kvöldin. Symból uppá fallegt lífsniðurlag.

Sumar hefir verið hér bágt, og mest með eldivið; nú er komið gott veður til að flytja heim það sem þurrt er af mó, en það er nú lítið hjá mörgum.

Skólapiltar eru smátt og smátt að tínast að, þó koma þeir nú seinna en' venjulega, hvernig sem á því stendur, eg held að synir þínir, séu þeir komnir, hafi verið enir fyrstu. Með þeim hefir borizt sú fregn, að sra jón í Dynhaga væri sálaður; tími var líka til kominn, því hann var langt yfir áttrætt. Emerit prestur á Myrká skal og vera skilinn við.

Assessor johnsen er væntanlegur hingað í dag. Hann siglir úr Hafnarfirði með allt sitt á morgun. Hann sendi mér í fyrrakvöld uppkast til skiptagjörnings milli tengdamóður okkar og sonar hennar og bað um uppkastið aftur sama kvöldið, sem hann þó ekki fékk fyrri en í gær, og fann eg ekkert að því annað en það, að í inngangnum stóð, að skiptin hefði fram farið með mínu ráði. Bilager voru ei heldur með þessu uppkasti, án hverra ei mun mögulegt að vita hvað gjört er. Það er trúin, sem eins og oftar gerir hér gott. Því eg veit, að hvorugur þeirra, sem skipta, vilja syndga, og þó þeir syndgi, þá er það þeim verst sjálfum og eiga þá sök við sig sjálfa um það.

Hvað mikið á eg að biðja biskupinn um fyrir mína frammistöðu lll/2 mánuð? Contoirhaldið var 192 rd. Er of mikið að biðja um 500 rd? Ekki hefi eg unnið fyrir því, eftir sem mín störf hafa verið launuð hér í heimi. En mér þykir lítilmótlegt að biðja um of lítið.

Rétt á þessu augnabliki, kl. 1 e. m., kemur Steingrímur sonur þinn hingað. Nafni minn er Væntanlegur seinna. Nú er Steingrímur að spjalla við ömmu sína, og eg fer að hætta þessu pári fyrst von er á þessum usla hingað. Og vertu nú og þið öll sæl.


