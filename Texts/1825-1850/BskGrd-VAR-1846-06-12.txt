

12.  Eg er þá búinn að afstanda mislingana, lagðist á hvítusunnudag og lá rúmfastur 6 daga, síðan hefi eg klæðzt daglega, en er nú óðum að hressast. Á mínu heimili eru nú 20 manns og hafa allir lagzt. Nafni minn er að hressast, svo eg held hann vogi sér af stað 15.  m. Hér hafa dáið circa 20 í þessum mánuði. Veikin breiðist út meir og meir, hér vægir hún heldur. Frúin í Laugarnesi varð og veik, en er í afturbata. Auctionin er afstaðin. Þangað komst eg ekki. Með seinustu skipum fréttist, að biskupi hefði þyngt aftur milli 10. og 17. maí, svo guð má vita, hvernig það ætlar að fara. Næst komandi sunnudag ætla eg mér að vígja, geti eg fengið vígsluvotta, en prestarnir liggja í kringum mig, svo eg veit ei hvort af getur orðið. Konan mín hefir legið viðlíka lengi og eg, en er samt nú í afturbata; hún treystir sér ekki til að skrifa og biður mig því bera kveðju sína. - V. Finsen hefir fengið laud og kemur inn með Eyrarbakkaskipi, kannske Hilmar sonur jóns Finsens með. Meira man eg ekki að minnast á. Og vertu nú sæll.


