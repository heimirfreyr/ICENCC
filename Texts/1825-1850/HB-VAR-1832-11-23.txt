

Bessastöðum, 23. nóvember 1832.

Ástkæri bróðir!

INNILEGASTA þakklæti fyrir ástúðlegt bréf með póstinum eins og annað, sem þú hefur gjört fyrir mig.

Haustið hefur verið með mestu illviðrum, regni og ofsastorrni. Loksins kom þó póstskipið þann 14. nóv., hreppti ofboðs veður og áföll hér undir landi. Töluverður sjór gekk í lestina, svo matvörur skemmdust stórum og enda póstkassinn komst hvergi nærri frí. Sagt er líka að sængurföt og íveruiöt yfirskipsrnanna hafi fengið mikinn skaða af fúa. Margir sjá eftir kornvörunum, því líklegt er að þær heiðu komið í góðar þarfir. - Mér og mínum líður rétt við það gamla. Um tíma hef eg þó verið betri í öxlinni, sem þó er sj aldgæft síðan um jól í fyrra.

Líklegt þykir mér að A[rngrímur] sé rati. Þegar hann var hér, þótti hann hálfgalinn, og hér tryði því enginn, að hann yrði brúkaður fyrir skrifara. B[rynjólfur] þar á móti sýndist að vera efnilegur. Eftir að hann fór héðan, hefur hann komizt í að drekka með öðru fleiru. Eg sá líka í fyrra, þegar að hann dvaldi hér, að hann var orðinn drykkfelldur, þó ekki væri þá kostur að fá annan betri. En það held eg ávallt, að B. sé nokkuð blendinn. - Það er að sönnu satt, að Hoppe hefur séð málverk af húsi þínu. Svo stóð á, að stiftamtmaður og hann voru hér komnir og fór stiftamtm. eitthvað að minnast á þig, og svo kom hús þitt í tal. En þá slapp mér það í gleði minni, að eg ætti sýnishorn af því, sem hann þá sá og sýndi reisufélaga sínum, H[0ppe]. En hvorugur þeirra vissi, hver málað hefði. Það sagði þeim enginn, og þeir spurðu ekki um það. Hin málverkin hefur enginn séð eða skal sjá nema börnin mín, og þó fá þau ekki að geyma þau, svo þau ekki geti sýnt öðrum unglingum. Eg hef málverkin hjá mér í dragkistu minni. Börn þín mega vera óhrædd um, að eg læt engan sjá eitt einasta af þeim héðan af. Ég vona að þú sért ekki reiður við mig fyrir þessa óaðgætni. -- Hafðu mitt bezta þakklæti fyrir Pál prest. Hvort þetta lukkast eða ekki, skal eg ekki framar biðja um þess háttar, enda mun ekki lengi héðan af kostur að ná til þín. Þó þér ekki auðnist að fá það embætti, sem um var sótt þín vegna, líður varla lengi þangað til þú kemst héðan. -- Guð sjái fyrir þér og þínum.

Berðu ástsemdar heilsan mina konu þinni og börnum og gleymdu ekki þinni elskandi systur

I. J.

Innlögðum hring gjörir þú svo vel að ráðstafa til yngstu dóttur þinnar, en þeirri elztu hef eg þó ekki gleymt. Mig langaði til að senda henni eitthvert glingrið, sem að maður minn hefði sjálfur gjört, en eg var svo óheppinn, að honum brást gull með póstskipi.


