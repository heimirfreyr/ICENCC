

13. ág. 1832

Nú á þessu augnabliki kemur Sandholt hér og ber mér kveðju frá þér. Hann skal nú bera þér kveðju aftur frá mér, sem meira skal þyngja hann niður heldur en sú sem færði mér. En heyrðu nú. Hann var nærri því búinn að narra mig með sér vestur, og hér var haldið ráð og ályktað, nei, ekki skal hann narra þig, en lifi Árni næsta sumar, þegar hvorki stiftamtmenn né kammerjunkar né önnur stórmenni heimsækja þig, þá skal hann fara. Hana nú, er þetta ekki góð hugvekja? Eg nenni nú ekki að skrifa meira. Eg hefi ekki ró til þess fyrir Sandholt. Við kona mín kveðjum ykkur vinsamlegast.


