

Görðum, 25. júlí 1840

- - - Hér skeður nú eitt og annað sviplega. Þannig er nú Melsteð hættur að vera vor stiftamtmaður, og situr Johnsen svo í völdunum fyrst um sinn. Ekki fær neitt á mig háyfirvaldaeklan, eg er ánægður þegar eg hefi duglegan hreppstjóra. Með skipi, sem kom frá Noregi á Eyrarbakka, eru sagðar óspektir í Khöfn, líklega er það slaður eða ósk norskra. Hér er altalað, að amtm. fyrir norðan sigli ekki. Annars er allt fréttalaust. Þér til gamans sendi eg þér kopíu af vísu, sem eg lærði seinast við kirkju á Bessastöðum. Það er satt, ef þú átt hægt með, þá láttu mig fá anvisning til Khafnar uppá 40 rd. Tveir stúdentar þar eru að betla á mér og halda eg sé grafinn niður í spesíur, en það er öðru nær, því eg er peningalaus maður. Eg hefi líka keypt jörð í vor og orðið af með 500 rd þar að auki.


