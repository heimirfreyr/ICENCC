

Bessastöðum, 8. júlí 1844.

Hjartkæri elskaði bróðir!

MEÐ Guðmundi Ísakssyni, sem nú er ferðhúinn, verð eg að láta þig sjá að tóri ennþá við sömu heilsu, og er það nú fóturinn, sem mig helzt hagar. Næstliðinn vetur var mér heldur erfiður. Sorglegt slys Vildi hér til, sem víst hefur borizt til eyrna ykkar norður. Ekki gat eg horft á það með köldu blóði, því allt er svipur hjá sjón. Skeði þetta kveldið fyrir páska  allgóðu veðri, en strax eftir að bátnum hvolfdi gjörði storm mikinn, svo þeir ekki gátu haldið sér á kjölnum og fóru svo veg allrar veraldar, meðan sexmennt skip var að róa til að bjarga þeim. Missti þar etatsraad Magnússen systurson sinn, sem átti að verða stúdent í vor.-

Hér er nú heldur gott í ári. Að sönnu var fískilítið í vetur. Vorið hefur bætt þetta upp. Hér er nú hæstur hlutur á sjöunda hundrað. Áttum við tvo þessa hluti. Meðalhlutir munu fjögur hundruð. -~ Mér hefur gleymzt að minnast á við þig, hvort þér ekki þóknaðist smekkur af gömlum fiski. Það er oft, þó Íslendingar hafi allt nóg, að þá munar í föðurlandsfæðuna. Eg læt nú Guðmund, þar hann er með lausa hesta, hafa með sér lítið af gömlum fiski (svo að enginn veit). Ef þér kynni þykja hann góður, gjörir þú svo vel að láta karlinn þinn taka hann hjá Guðmundi.

Nú er þá farið að leggja grundvöllinn undir skólann og eitt skip nýlega komið með eitthvað af húsviðnum, svo líklega flyzt hann að ári, ef lukkan er með. Nú á prentverkið líka rétt bráðum að fara í höfuðstaðinn.

Alltaf veikist mín von að' geta séð' þig áður en eg dey, en að sjá þig, það' er það eina, sem nú mundi geta glatt mitt sorgfulla hjarta. - Nú er Kristján settur sýslumaður í Skaftafellssýslu og líkast þykir að hann fái hana. Ekkert veit eg hvað” um okkur verður, að búa hér fáum við kannske með einhverjum ofurkostum.

Drottinn annist þig minn bezti, gefi þér heilsu, ánægju og langa Iífdaga. Þín af hjarta elskandí systir

I. J.


