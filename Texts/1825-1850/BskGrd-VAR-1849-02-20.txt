

20. febr. Nú má heita langt sé liðið síðan þessi pistill var byrjaður, en þó lítið hafi til tíðinda borið síðan, verð ég samt að geta þess, að fundur hefir siðan verið haldinn í bókmenntafélaginu, og fór þá svo, að nú var annar tekinn forseti en hefir verið í 34 ár. Eg var ekki á þessum fundi, en hefi fengið að frétta þaðan og þykir gaman að. Dr. Pétur, sem valinn var forseti, skrifaði mér nokkurskonar afsökunarbréf, að svona hefði farið, og kenndi því um, að sínir mörgu lærisveinar hafi útvegað sér 1 eða 2 vota fram yfir mig, og að sér hafi verið næst að afsegja embættið, en út af einhverri ertni einhvers félagslims, hefði hann sleppt því. Þetta líkar mér nú svona bærilega, því slíkt þurfti enga afsökun. En svo hefir annar félagslimur skrifað mér ýtarlegar og meðal annars þetta, að dr. P. hafi viljað gjöra mig að heiðursforseta, en það varð þó ekki af því, þó margir tækju vel í það, og var það af því, að stífni komst í, því allir þeir gömlu vildu hafa mig, enda var enginn af þeim valinn til embætta aftur. Sra Ásmundur, sem valinn var féhirðir á þessum fundi, resigneraði rétt á eftir, og forsetinn gerði ekki annað við það en sagði, að aukaféhirðirinn tæki þá við. Nú er sagt að fund eigi að halda l. marz, og kannske kalla þá eldri stjórn til reikningsskapar, en þá protestera ég eins og höndlunarmenn, sem ekki eru skyldugir eftir ár og dag að svara til sinna reikninga. - En trúir þú því, að mér þykir vænt um þetta, og það hefi eg skrifað mínum eftirmanni og stílað svoleiðis, að bréfið má prentast ef vill, því það er skrifað rétt áfram, auðmýktarlaust af minni hendi, þægilega honum viðvíkjandi, sem fékk tignina eftir mig, og þó svolítið hnýflótt, t. d. að sæmdin væri mikil fyrir þann, sem hefði dugnað til með að fara, og þeim enum sama mætti þykja vænt um hana, en hún væri indælli samt fyrsta árið en hið seinasta, ef árin yrðu mörg, f. e. 30. - Nú er dr. P. forseti, H. Kr. Friðriksson Skrifari, jens féhirðir (fyrst sra Ásm. gekk úr skaftinu), aukaforseti Egilsen, enginn aukaféhirðir, en aukaskrifari man eg ekki hver er. Svo var valinn bókavörður Jón Árnason ammanuensis rektors. Þrír skólapiltar urðu á sama fundi meðlimir bókmenntafélagsins, allir á ölmusu. Ekki hafði rektor haft neitt á móti því. Það sýnist þó nokkuð undarlegt, að þeir gefi ölmusu, sem þiggja ölmusul Svona löng er þessi skrá. - Nú er hart veður á norðan, og af öllu illu veðri er mér verst við kuldann. Skip þykjast þeir hafa séð fyrir nokkrum dögum í Rvík; séu það ekki ofsjónir, þá er það víst saltskip frá Englandi til kaupmanns Siemsen, er lengi hefir verið vænt eftir. - Eg hálfkvíði fyrir komi engin sigling hingað í vor, því um það leyti sem sigling er vön hingað að koma, verð eg næst því flosnaður upp. Eg :í næstum verra en hreppstjórar, því Margrét á Skerseyri  þekkir hana) og margar fleiri kerlingar leita mín og ætlast til að eg, líkt guði, líkni öllum. En þú veizt, að eg er ekki pápiskur prestur, hefi því mikið minni tekjur en þeir; og mætti eg nú ráða nokkru viðvíkjandi Íslands stjórnarformi, svo skyldi eg ráðleggja hierarchie, þegar eg vissi að enginn geistlegur færi ver með þesskonar vald en eg. Því þessháttar vald vil eg hafa, sem ekki kostar mikið mas. - Nú held eg sé tími til kominn að eg hætti þessu bulli.- Þinn

Á. Helgason.


