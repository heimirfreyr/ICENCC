

63.

Frg. 23ia Marts 1841.

Eg má ecki láta hiálída ad heilsa uppá þig fyrst Ferdinn fellur vesturí Hrútafiörd, og er þá helsta Bréfsefnid ad láta þig vita ad eg í Ve-tur hefi verid sem á Glódum þín vegna! Hvadan kémur mér sá Velvilje? _ munt þú hugsa_ eg svara: ecki af hreinustu Ast! því svo stendur á ad eg óttast fyrir: ad Kóngur annadhvört sé búinn ad giöra þig ad Conferentsrádi eda Dannebrogsmanni, og þér veiti þessvegna erfidara ad fá þad sem vid vitum b á dir (sagdi Páll sál. thaldari) ofaní hina Nádina, og hvar stend e g þ á?? hvörnig sem hitt geingur, vil eg ecki sækja fyrir mig fyrri en 1843, því þá er eg búinn í 10 Ar ad hánga vid þetta Embætti - en takist þér ecki fyrir þig fer eg eingvu á Flot, og þó þér takist er ecki víst ad mér gángi. Þad er þó betra en ad hvö r i g u r fái neitt, sem eg er viss um ad ordid hefdi ef vid bádir hefdum komid í einu. Annars í Alvöru ad segia, liggur mér Sökin ei miög þúngt á Hiarta fyrst um Sinn en eg þarf meira med en nú hefi eg þá eg fer ad kosta uppá þann Son minn í thn sem nú er í Skóla - nú kosta eg þar uppá eldsta Son minn sem er ad læra Sylfursmídi. Þad mun líka brádum fyrir þér liggia ad halda einhvörn þinna Sona í Höfn. Veturinn hefir hér verid einhvör hinn allrabesti enda þurfti þess med, því flestir settu hér mikid óvarlega á sig. T ada fiarska þrotalétt svo flestir eru í Fári med Kýr sínar ef vorhardt verdur. Selabli gódur nyrdra en minni á Eyafyrdi. Fiskilítid hér í Haust sem sumir vilja kénna Brennisteinsþvotti á Húsavík. Einginn nafnkéndur dáinn sídan gamli Ari á Flugumýri létst, en Kíghósti geingur á Börnum hér í Sýsslu og ádur í Skagafyrdi en hann er hvörgi nærri svo skiædur sem angina sú er fyrri géck.

Eg er vid sama - heilsubetri en í hitthid fyrra, en heilsulinari en fyrir Arid 1838.

Drottinn láti ockur nú heila hittast og þyrkingslaust samanbúa í Sumar, þó vid kynnum ad verda dissentientes í einhvöriu - Nú - amen!

B. Thorarensen.


