

25. maí 1829

- - - Aðalefnið er að færa þér þann í smíðinu lengi verandi bikar, eg laet hann fylgja þessum seðli að Staðastað. Gylling og smíði kostar S rbd sv. Efnið segir smiðurinn þú hafir tillagt.

- - - Íslenzkum stúdentum gekk examen artium svona í haust: Ásmundur son lektors tyllti í laud, B. Scheving, sem hafði heilt ár undirbúið sig í Khöfn, fékk laud, hinir haud. Högni lá við fengi laud, en varð ekki af, en Geir Bachmann varð reject. - Sonur justitsráðs Frydenbergs, Kristian, exam. jur., er kominn inn, hann á að sitja í Hjálmholti í sumar og læra þar praktist juridiskt eitthvað. Seinna er von á landið H. Einarssyni og Tómasi Sæmundssyni sem reisandi; sá fyrrnefndi er haldið að komi til að fiska sér fröken Mörtu, og svo er heimurinn að segja, að sekreterinn í Viðey muni vera búinn að steypa undan honum. Eg les eins og talað er.

Miklar sögur ganga af bryllaupinu mikla, sem oflangt er nú frá að segja. Stiftamtmaður vor og biskup urðu riddarar við það tækifæri, en það skrítnasta var, að mér var hnýtt þar aftan við. Hvaða verkun þetta hefir haft á stiftið veit eg ekki, en eg kann verr við mig eftir en áður, rétt eins og hefði verið markaður. Það er sjálfsagt, það er lakast fyrst í stað eins og ný föt. Thorkelin dáinn sem conferenceráð. Prófessor Thune ogsvo. Sagan segir, að til orða hafi komið að gera aðra þrjá hér riddara með sama, en bæði hafi það þótt of mikið í einu, og líka hafi ekki þótt gjörlegt að veita þessa sæmd einum vissum manni og ekki heldur að setja hann hjá, þegar öðrum var veitt á sama vegi. Þeir fá hnossið þegar Carolina giftist Ferdinand, sem nú er sagt að standi til í þessum dögum. Magnússen hefir fengið Thorkelins pláss (og riddaranafnbót); móti honum skyldi þó hafa sótt conferencer. Schlegel.-

Stiftamtm. Hoppe orðinn amtmaður í Vejle. Í hans stað kemur overauditör Krieger, sagður flinkur og góður. Finsen hefir verið að sækja í vetur, en ekki fengið neitt enn. Mér sýnist hann eiga nokkuð erfitt uppdráttar. Abel þar á mót í Vestmannaeyjum er settur uppá 300 rd laun auk fisksins, sem honum gefst i eyjunum. - --

þinn

Á. Helgason.


