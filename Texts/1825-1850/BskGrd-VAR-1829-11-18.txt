

18. nóv. 1829

- - _ Þú hefir ekki skrifað mér síðan eg lýsti fyrir skrifaraefni á Hólum í Hjaltadal. Siðan hefi eg frétt, að hann hafi farið sem Skrifari, eg veit ei uppá hvað langan tíma, til Lárusar sýslumanns.

Sá gamli í Viðey er brattur, eg held von um sigur, fengin í sumar, hafi svo endurskapað hann, að aldrei bili. Þó er Gunnlögsen sýslumaður settur vegna Erichsens til að prófa forlíkun etc. í stað Sverrisens, sem er forfallaður, en í orði er, að hann muni ekkert gjöra fyrr en póstskipið komi, - ef það kemur ekki verður enn dráttur á þeirri sök, og líklegt er hún fái engan enda.

Eg vænti þér líki þessi pistill, bæði stuttur og magur, en það kemur til af því, að kalt er í minni einsetu, og svo flýti eg mér að enda. Við kona mín kveðjum þig og þína hjartanlega.


