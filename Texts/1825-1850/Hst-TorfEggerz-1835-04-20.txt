[Torfi Eggerz til föður síns]
Friðriksh., 20. apríl 1835

Elskulegi faðir!

Eg held áfram að segja þér frá sjúkdóm mínum og vik svo til annars.

Í byrjuninni á þessum mánuði þyngdi mér svo, að eg hélt nokkra daga að yfir mundi taka. Eg hafði feber, og tók það svo af mér alla krafta, að eg ekki gat almennilega setið uppi í rúminu um nokkra daga. Þann 12. hérumbil fór mér aftur dálítið að létta, svo nú get eg verið ofurlítið á ferli, þó með veikum hurðum, og brúka eg þann tímann til að skrifa, og verð eg þó að hvíla mig milli hverra 7 eða 8 lína. En nú er að hrökkva eða stökkva, því í þessari viku fer skipið Rodemeistarans. Í gær vogaði eg fyrst að reyna að skrifa. Þess vegna hvað eg er skjálfhentur, verð eg að skrifa allt í þessu formi, til þess að línurnar ekki reki sig hver á aðra. Nú eru menn fyrst farnir þó að spá mér bata, og nú um nokkurn undanfarinn tíma hefur ekki vart orðið við neitt nýtt á hálsinum á mér. - "

Í þessari þungu legu, frá mánaðarins byrjun til þess 12., hefur mér þó létt fyrir brjóstinu, svo að eftir sem það sýnist, hefur það verið ein velgjörandi krisis, en guð veit hvort eg Væri fær til að þola fleiri slíkar. Eg er ekki sóttharður, enda var eg búinn að gefa frá mér og hugsaði ekki um neitt, og í hálfrænuleysi gjörði eg þessar stökur um eina nóttina, þegar eg naumast gat látið vera að hljóða:

Gef þú mér hæga, guð, eg bið, andlátsstund er eg á

að skilja heiminn við.

Illt sem eg gjörði oft og þrátt, Jesús, þitt blessað blóð,

það semji þar á sátt.

Eg gjörði fleiri, en eg var svo lasinn, að eg ekki gat munað það. Þú sérð, að ekkert lag eða bragur er á þessu, en eg skrifa þér það samt að gamni mínu. - Eg sendi þér hér með hatt og bið þig að fyrirgefa, að ekki get látið vaXdúk utan um hann, eg er svo lasinn, að ekkert get sjálfur. Eg sendi þér Skírnir fyrir þetta ár og þann í fyrra, sem eg ekki gat sent, innaní honum er bréf, sem skrifaði þá, eg gleymdi að senda það með póstskipinu, en læt það nú að gamni mínu verða samferða með honum.-

21. apríl. Hvernig á eg að þakka þér verðuglega þitt ástúðlega bréf með póstskipinu? Penninn getur ekki útmálað þá tilfinningu, sem eg fann yfir slíku, og því fremur sem hafði aldeilis af mér brotið að fá slíkt elsku bréf að sjá frá þér, með bréfinu sem eg hafði skrifað þér með póstskipinu, sem eg ennnú iðrast og skammast mín fyrir, þareð það svo algjörlega stríddí á móti þeirri elsku og virðingu, sem hvert barn er föður um skyldugt, þó ekki Væri eins góður faðir og þú hefur reynzt mér. Eg get ekki annað en beðið þig auðmjúklega fyrirgefningar og biðja þig að aumka mig í því ástandi, sem eg þá var í. Bréfið, sem þú skrifaðir mér þá, féllst mér svo mikið um, að eg hvorki neytti svefns né matar, og yfir því hef eg sorgað, þangað til eg fékk þitt elskulega huggunarbréf með póstskipinu. Hversu það lífgaði mig, get eg ekki sagt. Eg ímyndaði mér í haust, að þú værir mér reiður og hugsaði þar með, að þú kannske ekki vildir hjálpa mér meira. Það féll mér ekki vel, því hvað er eg hér án þinnar hjálpar. En þó lagðist þyngra á mig sá þanki að halda þú værir mér reiður, sá þanki með gjálífi mínu að hafa gjört mig óverðugan góðs föður kærleika. Það píndi og skar mig, og að hugsa um, að eg sjálfur svoleiðis hefði spillt því tækifæri, sem guð hefði gefið mér til að efla mína lukku og kannske annarra, skömmin að þurfa kannske að fara heim og fá nafnið Torfi lærði, sem þú veizt að vanalega [er] gefið þeim, sem að hafa forgefins bögglazt við lærdóm, þar að auki gleði óvina vorra yfir óheppni minni, allt þetta gjörði mig hálfvitlausan, svo eg var að hugsa um að verða stríðsmaður til að þurfa ekki að koma heim sem ekkert. Í þessu ástandi var það, að eg skrifaði þér það áminnzta bréf. Loksins ákvarðaði eg þó að vera við júra svo lengi sem eg gæti og lofaði, að hvað gjálífi hefði tálmað mig þangað til, skyldi iðni og skikkanleg breytni bæta svo mikið sem mér væri mögulegt. En það kom varla til að eg gæti sýnt hvort mér væri alvara, því eg lagðist og kom hingað í endann á nóvember 1834, sem eg skrifaði þér fyrir skömmu.

22. apríl. Í dag er eg dálítið friskari en eg var í gær. Þó að eg nú endilega í haust hefði bestemmt mig til að halda áfram með júra, var eg samt einlægt sorgandi yfir bréfi þínu og hef sorgað heila veturinn. Sérílagi angraði það mig þegar eg hélt kannske, að eg ætti að skilja við áður en eg skrifaði þér bréfið með P. Kolbeinsen. Eg veit það síðan, að það þarf harðgjörðari og óviðkvæmari manneskju en mig til að geta á sóttarsænginni rólega hugsað um að deyja og hafa brotið af sér ást foreldra sinna. Guði sé lof, eg er nú frí frá þeim þönkum. Eg þakka þér samt fyrir bréfið, því þó mér fyndist það hart, þá hef eg þó haft sérlega gott af því eins og ég mátti búast við síðan það var frá þér. Það vakti mig til eftirþanka á lífinu, til hvers það væri, og brýndi svoleiðis fyrir skyldur mínar, að eg hef ekki áður séð þær eins greinilega og síðan. Eg sagði um bréfið við mig sjálfan [eins] og sra nábúi þinn, þegar hann hafði talað illa um dóttur velgjörara síns O. H.: „Það er læripeningur, en hann er harður.“ En eg vona guð gefi, að eg hafi meiri not af mínum læripening en hann hafði af sínum. Hversu vel sem peningarnir, sem eg fékk frá Rodemeistaranum, komu sér í mínu bágborna ástandi þá get eg þó ekki annað en sagt þér í barnslegri hreinskilni, að bréfið sjálft gladdi mig meira. Hvað eru peningar hjá fullvissunni um að foreldrarnir hafi fyrirgefið þegar maður veit að maður hefur brotið á móti þeim, og ofan í kaupið í staðinn fyrir að biðja fyrirgefningar fegrar brot sín og er trássugt eins og eg í bréfinu, sem eg skrifaði þér í óráði mínu, og svo vaknar við og af skömm og angri hvorki hefur rótt nótt né dag. Þeirri spurning getur hvert barn svarað, sem ekki er orðið forhert í löstum og klækjurn. Að hjálpin frá þér kom á hentugum tíma og bjargaði mér, skaltu geta greinilega séð þegar þú les lengra, hvarí eg segi þér allar mínar ástæður frá rótum af, aldeilis eins og þær eru, að skýla þeim fyrir þér væri sama sem að hylja sjúkdóminn fyrir lækninum, og skyldi eg vera héðan af svo heimskur? Nei, engan veginn. Allt skal eg segja þér satt. Eg veit að sönnu, að föðurhjartað angrast yfir brestum og gjálífi sonarins, en sannleikurinn er sagna beztur. Þar að auki þarftu þá ekki að angrast yfir því, sem aðrir segja, því stríði það á móti því, sem eg segi þér, er það ekki satt. Sannleikinn um hvern hlut er ekki nema einn, og hann er eg bezt fær til að segja um mig sjálfan, og að eg vilji segja þér sannleikann, hef eg að ofan sýnt. Eg get glatt þig með því fyrirfram, að þú þarft ekki að óttast fyrir, að eg hafi gjört skálkapör eða neitt, sem lýsi illri náttúru eða lágu sinnislagi eða óguðlegleika. Ungdóms gjálífi og óforsjálni og heimskulegri breytni og aðgæzluleysi er eg þarámóti alltof sekur í, og það er nóg. En gjört er gjört, svo eg get ekki annað en meðkennt og beðið fyrirgefningar og betrað mig.- Eg er frískari í dag en eg var í gær. Ekki gat eg komið kassanum, sem eg sendi með Rodemeistara Benediktsens skipi, því hann var svikinn um rúm af öðrum og kom því ekki mörgu smávegis með, sem hann hafði. Reynt var við Bonde. Hann gat ekki heldur, en lofaði, ef að kassanum yrði komið til Reykjavíkur, að taka hann þaðan til Vesturlandsins. Útfallið var, að einn sem umgengst nú allt fyrir mig, fékk einn skipherra, sem hann þekkti, til að taka kassann heim til Reykjavíkur og þar að setja hann uppá Bonde. Hamingjan veit nú hversu kassanum afreiðir. Eg vildi óska að hann kæmist með skilum, því mér þætti illa hefði eg gefið millum 30, og 40 rbd. fyrir hann, ef hann skyldi lenda á eftir hjá öðrum en skyldi. Bréfin sendi eg þarámóti með skipi Rodemeistarans, því eg vildi allra sízt að þau færu að forgörðum, því trúarjátningin, sem eg gjöri fyrir þér, er ekki ætluð til að koma fyrir önnur en föðuraugu. Bréfseðil skrifaði eg samt með kassanum til þín með adressinu. 23. apríl. Í dag er eg langtum frískari en fyrirfarandi daga.-

Nú er þá mál að segja þér frá högum mínum, og er þar þá fyrst til máls að taka sem eg kom hingað í fyrra sinni, því annars má þér alténd verða óskiljanlegt hvernig á því standi, að eg skuli einlægt síðan vera í peningahraki, sérdeilis eftir að eg var eins af hendi leystur og eg var, þegar eg fór hingað aftur og líklegt var að eg væri búinn að fá meira vit en áður. Eg kom hingað alltso í fyrra sinnið vitlaus, þekkti engan, þekkti ekkert hér til, þekkti ekkert til þeirra lystisemda, sem hér voru, og var jens Benediktsen á hendur falinn. Hannhafði annað að gjöra en hirða um mig, svo stutt sagt, enginn sá neitt um með mér. Þá skildinga, sem eg hafði, hafði eg þá sjálfur undir höndum, aldrei miður en þá fær til þess. Áður vissir þú, að eg ekki var vanur að hafa marga peninga umleikis, svo mér sýndist þá eigur mínar vera ógrynni fjár. Hér á ofan Vildi óheppni mín, að eg hafði á Íslandi kynnzt við Högna sál. Einarsson, sem aldrei hafði of mikið af munum þessarar veraldar og var enginn reglumaður. Hann varð strax vinur minn, og af því eg þekkti hann dálítið, hélt eg mér til hans. Hann átti marga kunningja, meðal hverra Ögmund Ss, sem eg þá náttúrlega kynntist við. Í stuttu máli, þetta var selskapurinn, sem eg komst fyrst í. Eg segi þetta ekki til að álasa neinum, en segi eins og til gekk. Eftir að hafa lesið þessar sorglegu præmisser, er ekki að búast við öðru en slæmu resultati, og það er ogso tilfellið. Eg hafði svo lært að þekkja veröldina hér undir þessum auspiciis, að eftir nyár átti eg minna en ekkert. Það sem Jens þá lánaði mér, lifði eg á fram á vorið og fór þá til lukku út á land. Það var þá þrotið, sem eg hafði fengið frá honum, svo nú gat eg ekki borgað fyrir sumarið án þess að fá það allt uppá lán, sem eg þurfti þar til, og þau föt, sem eg þurfti, fékk eg og svo að láni til haustsins, þá eg vonaði hjálparinnar frá þér. Þó eg á landinu lifði nú fjarska sparsamt hjá því sem í borginni, þá brúkaði eg þó langtum meira en eg hefði þurft, en eg var ekki ennþá búinn að læra að spara. Þó eg ekki muni það glöggt, þá munu þó í þann All/2 mánuð, sem eg var á landinu, 140 á 160 rbd. hafa gengið þar til.

Nú kom eg hingað til borgarinnar og tók examen artium. Nú kom hjálpin frá þér og nú komu allir kreditorarnir að svelgja mig upp. Þeir voru svo margir, að eg sá, ef að eg betalaði þeim allt, hefði eg minna en ekkert eftir. Eg borgaði því hverjum nokkuð af því, sem hann átti hjá mér, og lofaði að borga hitt síðar, og með því móti hafði eg þá nú af mér að sinni. N ú kom eg á Regentsið og nú kom gamli selskapurinn aftur á ný. Í staðinn fyrir að varast hann var eg með, og fyrr en eg vissi af var allt búið, sem eg hafði eftir af því, sem eg hafði geymt fyrir mig, af því sem þú hafðir sent mér, og nú varð eg veikur og kom á hospitalið eins og heim fréttist. Eg hresstist og kom út aftur, og nú fékk eg 100 rbd. hjá Fram. Þeir voru farnir um vorið þegar skip fóru heim, sumt í óþarfa, sumt var útlánað til selskapsbræðranna, af hverjum sumir borguðu fyrst um haustið og sumir aldrei. Ekkert hafði eg borgað af mínum skuldum. Nú tók eg philologicum. Nú hafði eg ekkert að lifa af um sumarið. Nú neyddist eg að fara til okurkarlanna. Eg fékk lán, en svoleiðis, að eg mátti gefa Bevis fyrir 100 rbd., en fékk ekki nema 70, og um veturinn trú eg það Væri, sem Rodemeistari B. hafði lánað mér. Eg man kannske ekki rétt á hvaða tíma eg gjörði hverja skuldina. Þeir áminnztu 70 rbd., sem eg hafði hjá okurkarlinum fengið, dugðu mér ekki um sumarið. Nýtt lán. Nú kom haustið og nú fékk eg minna frá þér en fyrr, því bæði stóð um það leytið illa á fyrir þér og málin voru byrjuð, og þaraðauki hafðir þú orðið að borga fyrir mig svo mikið heima um sumarið. Nú komst eg í mér mátulega stertabendu. Kreditorarnir komu óvægir að krefja, Mest allt, sem eg fékk frá þér, mátti eg borga þeim, og þó sá ekki högg á vatni með skuldirnar. Til dæmis skraddarinn, sem átti hjá mér yfir 100 á 120 rbd. fyrir föt, fékk ekkert. Skósmiðurinn 25 og fékk ekkert etc. etc., sem eg ekki get frá sagt, og nú hafði eg sjálfur nær ekkert. 23. apríl. Eg tala nú ekki um, að eg þennan vetur ekki hafði frið fyrir kreditorum, sem komu til mín á morgnana áður en eg var kominn á fætur til að geta forðast þá. Ekkert hafði eg nú að lifa af nema 6 rbd., sem eg fékk mánaðarlega á Regentsinu, hvar af eg þó varð að borga karlinum, sem burstaði fötin mín, l rbd. og l mk., og fyrir þvott á fötum l rbd. Nú neyddist eg til að skrifa fyrir miðdagsmat mínum. Nú neyddist eg til að lána hjá Rodemeistara Benediktsen og þeim sem eg gat, og nú um vorið kom eg heim til föðurhúsa. Mér þótti allareiðu nóg um, hvað þú borgaðir fyrir mig sumarið það. Að segja frá ástæðum minum hvorki þorði eg almennilega, satt að segja, enda skammaðist eg mín svo mikið fyrir óstand mitt og heimsku, að eg kom mér ekki til þess. Fyrir utan þitt ríflega tillag við mig, bættust mér eins og þú veizt margir skildingar. Nú kom eg hingað um haustið. Eg var varla landfastur fyrr en kreditorarnir komu og ætluðu að rífa mig í sundur. Eg var einlægt að borga, en nýjar og nýjar skuldir komu úr öllum áttum. Loksins átti eg ekkert utan dúninn, sem eg ekki ennþá var búinn að selja. Nú kom Stykkishskipið með 200 rbd. vexel uppá Sass, hvaraf eg átti að borga Guldberg l80 rbd. Vexelen var stílaður uppá 3 mánuði, sem þú sér af Doubletten þar af, sem eg sendi þér hérmeð. Eg hafði vexelen strax um jólaleytið og gaf þar fyrir 2 rbd. Og nú borgaði eg strax Guldberg 100 rbd. En nú komu um þetta leytið Slæmir kreditorar, sem ætluðu að stefna mér. Af því sú rétta forfallstið ekki var nú ennþá komin, réðist eg í neyð minni til að taka til 80 rbd. af þeim 80 rbd., sem eg hafði til Guldbergs, í þeirri von eg rétt bráðum gæti kompletterað það með því sem eg átti að fá fyrir restina af dúninum. En eins var og allt yrði mér til ógæfu. Eg fékk það borgað í smásummum, svo aldrei gat eg fengið fulla 80 rbd., og Guldberg gat eg ekki borgað í pörtum. Svona gekk koll af kolli, og af því að eg nú einlægt hafði þá 50 rbd. undir höndum, tók eg loksins til þeirra smátt og smátt í fyrra sumar, eftir að skipin voru farin og ekki gat sent þér kvitteringuna frá Guldberg, þegar hann vantaði nokkuð. Guldberg var nú svo góður, að hann hefur einlægt þagað, og þegar eg einu sinni gekk upp til hans að afsaka og lofa, þá sagðist hann þekkja hagi stúdenta. Eg ætlaði nú að borga honum í haust, en þá hafði eg ekki tækifæri til þess, því þú veizt, að eg fékk bara 80 rbd. um mánuðinn, sem eg ekki gat boðið honum. Nú varð eg að reyna að fá lán, en forgefins. Svo varð eg veikur. Loksins var eg rétt búinn að fá lán hjá okurkarli, þó það væri með afarkostum, þegar hjálpin frá þér með póstskipinu friaði mig frá að þurfa þess. Rodemeistarinn borgaði honum þá 80 rbd., og nú loksins sendi eg þér kvitteringuna frá Guldberg og bið þig að fyrirgefa þetta eins og annað. Eg hefði getað fengið hana antidateraða hefði eg viljað, en eg vildi láta þig vita allt hreint. -- Nú byrja eg aftur fram fyrir mig. Í haust var eg í skuld um 100 rbd; til manns sem var harður. Rodemeistarinn borgaði þá fyrir mig. Eg hef borgað honum mánaðarlega, svo hann nú á ekki eftir hjá mér nema 40 rbd. Meira hef eg ekki getað borgað, og nú verð eg að biðja þig, hversu sem eg skammast mín, að gjöra það gott fyrir mig í sumar. Þar fyrir utan er eg í skuld um 100 rbd. til eins manns, sem eg ekki má nefna, sem hjálpaði mér til að sleppa frá skuld jafnstórri í sumar. Hann þegir, því hann veit mér er þröngt um hendur. Skraddarinn á hjá mér 150, en honum betala eg mánaðarlega, því hann getur ekki stefnt mér, svo eg reikna það ekki fyrir neitt, því eg þarf ekki að borga honum nema smátt og smátt, og þar fyrir utan er það tuddamenni, sem mér sárnar ekki um þó þurfi að bíða. Hann hefur margsvikið mig. Að eg engu leyni, þá eru þar fyrir utan smáskuldir, sem kannske í það hæsta hlaupa til 80 rbd., en eg vona þó að geta smáborgað þær til haustsins. Þó það sé ljótt registur, er það samt ekkert hjá mínum fyrri skuldum, eg er þó búinn að minnka þær víst um 3/4 frá því sem þær voru þá eg kom hér í seinna sinni.

Allt þetta er ávöxturinn af heimsku minni hér, áður en eg kom til Íslands, sem eg vona þú getir séð af meðkenningunni. Síðan hef eg verið einlægt að borga, og þó er enn svona. - Nú hef eg ekkert að segja meira nema áhrærandi það, sem talað hefur verið um, að eg hafi brotið glugga. En fyrirgefðu, eg kemst ekki til að skrifa það, því hér bíður nú maður eftir bréfunum. Sama er að segja um slark mitt fyrst eftir að eg kom hér í seinna sinni. Hvorttveggja það hef eg skrifað Friðrik greinilega. Fyrirgefðu mér að eg vísa þér til hans til að fá að vita sannleikann.

Vel þykir mér þó þú framvegis látir borga mér mánaðarlega. Þó vildi eg heldur óska að það væri Rodemeistari Benediktsen en Grosserer Sass. Þar til þyrfti ei annað, þó þú handlaðir við Thorlacius, en að hann gæfi Rodemeistara B. anvisning uppá það hjá Sass, sem þú létir mig fá. Því Rodem. er kunnugri högum mínum, og honum gæti eg betur sagt frá þörfum mínum en Sass, sem ekki er fyrir smáfólk sem mig viðara affabilis. Mætti eg voga að biðja, þá vildi eg óska að fá 100 rbd. virði sjálfur undir hendur til að geta borgað þeim ónefnda, sem eg Vildi borga öllum fremur, þó eg ætti að svelta á eftir.

Viðkvæmnis og tilfinningarlaust vanartar afskúm mætti eg vera og skal vera, ef eg ekki læt þig sjá og heyra á minni framvegis breytni, að eg hef hjartanlega komizt við yfir því, hversu elskulega þú hefur breytt við mig. Og hér með lofa eg þér ennþá, að hvað eg get með góðri breytni, iðni og ástundun, þá skal eg reyna að bæta hvað mér hefur á orðið.

Vertu sæll, og guð launi þér fyrir mig. Eg skal héðan af stunda betur en fyrr að gjöra mig verðan þinnar elsku og velgjörða.

Þinn af hjarta elsk. son

T. Eggerz. 
