

Görðum, 20. maí 1851

Mér þykir nú trúlegt, að spekulantar fari nú senn að heimsækja Vestfirðinginn og sýnist skynsamlegt að hafa seðil til þín á reiðum höndum nær sem kallið kemur, því þá hefi eg heyrt sagt enginn kaupi sig frí.

Nú, við í Görðum lifum öll með sama móti og fyrri, og hvað mér við vikur, svo er eg ekki haltari en í fyrra, sjón og heyrn fer ekkert aftur, en heldur en ekki sljógvast sjón hjá konu minni, þó ekki mikið. Mamma er með sína góðu heilsu, eg meina á hennar aldri, og í vetur hefir fótur hennar verið með bezta móti síðan hún hingað kom, er eg þakka meðali, sem eg hefi fundið uppá og sem hún brúkaði í allt fyrra sumar og var mikið einfalt: marinn maríustakkur daglega. Guði sé lof, allt gengur bærilega. Hér er árgæzka, afli mikill, veðrátta hagstæð, engin sóttartilfelli; þó eru í mínum sóknum 17 danir síðan á nýári, rétt eins margir og fæðst hafa. Eg get engan af þeim dánu kallað höfðingja, ekki svo mikið sem alþingismann, já, ekki Þingvallafundarmann. En nú má ekki nefna Þingvallafund, því greifinn okkar bannar hann og prófessorinn heldur hann ekki þénanlegan í nærverandi kringumstæðum.

Ótal skip eru komin utanlands frá í Reykjavík, nokkur í Hafnarfjörð. Fréttir eru litlar. - - - Brynjólfur, okkar stjórnarherra, skal vera orðinn hálfringlaður og vera væntanlegur hér inn sér til heilsubótar. Trampe er mælt eigi að verða commissaríus á voru tilkomandi þingi.

Oddgeir skrifaði mér mestu dýrð um son þinn F inn og álítur hann merkismann (það vissi eg nú áður), segir hann hafi fengið gott laud til hins skriflega examens, en það munnlega var ekki búið. Aldrei skal eg trúa því, að Finnur hafi ekki karaktérl

- - - Mælt er jóni okkar Sigurðssyni sé boðið rektoratið, en hann vill ekki hafa nema hann sé laus við stiftisins direction. Heldur þú hann sé vestfirzkur, - því nú vil eg ekkert embætti nema keisaratign í Rússlandi, því þar verða mín orð ekki að hégóma, og mér er vorkunn, fyrst eg tala lítið. - Laugarnes á að selja 3. júlí næstk., - eja, værum vér þar! - Nýr trúarbragðaflokkur er kominn inn í Vestmannaeyjar, prestur, sem þeir nefna Þangbrand, og von er á biskupi þangað, sem kallar sig Absalon. Og ekki eru nöfnin ljót. En heldur þú ekkert verði að vekja upp vora hálfdauðu trú, eða aldauðu! Þú manst, að Gissur hvíti og Hjalti Skeggjason lentu í Vestmannaeyjum fyrst þegar þeir komu hingað með kristniboðið. Accipio omen!- Senn fæ eg kapellán, eg held hann sé brúkanlegur, og fyrir víst hrekkjalaus maður, þó hann vanti þann rétta djöfuldóm, sem fáum er gefinn.

Eg man nú ekki meira að masa í þetta sinn, en eg skrifa einhverntíma aftur að forfallalausu. - --

8.  Allir spekulantar eru farnir vestur svo eg veit ekki af, og þessi seðill er hér eftir. Finnur þinn var búinn að fá bezta karakter til theoretikum seinast þá fréttist. Practicum sat hann yfir 6. maí, og nú veit eg lítið meira nema það, að eg í fyrra dag tók út Kálfatjörn í hendur jakobs candidats, sem á að vígja næstk. sunnudag. En þessháttar ferðir ætla eg nú ekki að fara oftar. Þó hefir mér ekki orðið mikið um ferðina, eg er haltur eins og eg var og verð líklega.

Conferencer. Sveinbjörnsen vill ekki batna í lærinu, þó hann sé kominn í Reykjavík og læknir vors stríðskips sé að káka við hann með Jóni lækni. - Adieu.


