

Görðum, 7. marz 1852

_ - - Þú segir það meir en satt, að sá mikli lærdómur ærir voru ungu menn. Hvers er líka von, þegar ekkert lærist annað en það, sem tuggið er í unglinginn, og mannsins eðli er það ekki að nærast af jórtri, og þó vel sé jórtrað.

Steingrími þínum tókst eftir vonum í þessari óöld; einhver lakari hefir fengið samt laud, ef eg hefi vit á slíku, því þó hann hafi ekki munað allt, sem nú heimtist, svo held eg hann hafi verið „moden“. Mest gengur yfir mig, að Arnljótur, sem haldinn Var skólans ljós, skyldi fá non, og ef að skólans ljós verður að myrkri, hvílíkt mun þá ekki skólans myrkur! En hver ræður við aldarinnar anda? Nikulás okkar í Rússlandi? Eg leiði þar frá minn hest.

Rektor okkar er mikið formell (manstu hver brúkaði þennan stíl einhverntíma? Orðið var ekki ætíð rétt brúkað, enda var maðurinn ekki lærður, þó hann væri vel gáfaður og fróður). Af Finni mínum hefi eg ekkert frétt síðan í haust, og líklegt þykir mér, að examen hafi ekki farið eins og skyldi, af sömu ástæðum og þú tilfærir. Nú herra guð! Hann skal samt verða heiðarlegur maður einhverntíma, og kannske merkismaður. - Hvorki frá frænda ]. S. né þeim haltu hefi eg fengið bréf. Eg Vildi báðum líði vel. En fyrir föðurlandselsku þeirra né vítsmuni vil eg ei gefa 2 sk. Þeir villast og þekkja ekki heiminn né sjálfa sig. Það er bezt þeir skammist ekki, sem ekki hafa heilsu til þess, sagði amtmaður Thorarensen einhverntíma. _ --

- - _ Við lifum hér í Görðum rétt við það venjulega, og nú sem stendur er engin raun hér á ferð nema sú raunasaga, að Steingrímur þinn hafi ekki náð karakter í vor til annars examens. Hvernig gat staðið á því? Hann svo vel gáfaður maður. Forsjónar vegir eru órannsakanlegir. Það hafa fleiri sagt en eg. - Sumarið má heita gott, gras nóg, en þerrir enginn enn nú. Fólk nýtur góðrar heilbrigði. Höndlun þykir bág, helzt vegna þess, að fiskurinn gengur illa, 9: 12 rd, korn er 8 rd. Danska herskipið lagði héðan þann 20.  m. með allan herinn. 10 jómfrúr í Reykjavík er mælt að sigli, svo sem trúlofaðar stríðsmönnum þeim, sem hér hafa dvalið árið sem leið, með höndlunarskipum

hvar sem far fæst. - Garðafólkið kveður hjartanlegast Stapafólkið.


