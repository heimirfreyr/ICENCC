

28. október 1850

Í dag kl. 3 e. m. fékk eg bréf frá þér 12.  m. með þeim skilaboðum, að ef eg vildi skrifa aftur, svo yrði bréfið að vera komið á morgun á miðdegi, ef það ætti að komast vestur með ferðinni. Eg sezt því strax niður og þakka fyrst kærlegast fyrir tilskrifið, en ekki skrifa samt langt núna, því nú er eg árinu eldri en eg var næstliðinn laugardag, afmælisdagur minn var í gær og þá byrjaði eg 74. árið. Okkur í Görðum líður viðlíka og áður. Mamma sömu heilsu og sama sinni. Veðráttan einlægt æskileg, afli nokkurnveginn, heilbrigði góð, jafnvel börnin lifa, en enginn deyr. - Nú fer allt vel í skólanum. Egilsen skal hafa fengið lausn næsta haust frá sínu embætti, ekki veit eg með hverjum kjörum. Laugarnes á að auctionerast. Auðskilið er það. Eigum við ekki af nokkurskonar pieteti að slá okkur á þaði> Eg geri ráð fyrir boðið verði ekki mjög hátt, en svo› er eftir að vita, hvort það yrði approberað. - Lengra að frétti eg ekkert nema lát sra Jóns á Mælifelli, enda hefir hann líklega, áttræður maður, verið búinn að fá nóg af hrafninum.

Steingrímur þinn fær víst dimission í vor, fyrst hann fékk inngang í skólann, sem ætlaði að verða tvísýnt, eins og hann mun skrifa þér eða hafa skrifað. Rektor skrifar mér, að í honum búi eitthvað mikið og sjálfsagt gott. Vertu blessaður fyrir það, ' sem þú skrifar um Nikulás. Það er sá eini stjórnari í Norðurálfunni, sem eg held upp á, og því sárnaði mér svo hörmulega í fyrra við Skírni, þegar hann var að skamma hann út. Nei, það er ærlegur tápmaður og góður húsbóndi, frí við alla rússiska grimmd. - Mér er sagt maskínan, sem þú minnist á, sé komin með póstskipinu, bara hún geti nú komizt vestur og hún geti svo orðið að gagni. Eg bestilti einnig fyrir mömmu einhverskonar eyrnatól, sem heitir porte voiX. Henni finnst tólið hjálpi upp á heyrnina, en ekki þarf hún þess þegar eg tala við hana, og satt að segja heyrir hún betur en Steindór gamli í Oddgeirshólum á sínum yngri árum, eða eru það ekki yngri árin, 50?

Eg get ekki af mér staðið að senda þér miða, sem sonur þinn Steingrímur skrifaði mér 2.  m. Þú sér af honum, að hann getur verið hnýflóttur í orðum, sem eg kalla engan galla, þegar passanlega er brúkað. Eg fae þennan miða aftur, nema þú haldir þess þörf að afmá hann, svo' leyfi eg þér að gera það.

Ekki veit eg hvort kona mín skrifar eða ekki, en varla held eg hún komist til þess fyrir búsýslunni. En hún skrifar þess betur næst.

Og verið nú í góðum guðsfriði. Mamma og kona biðja hjartanlegast að heilsa, og nú er eg hættur þessu masi.

Þinn

Á. Helgason.


