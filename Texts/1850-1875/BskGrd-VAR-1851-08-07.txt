

Görðum, 7. ágúst 1851

Mér þykir líklegt, að voru mikla þingi sé nú farið að halla, og þá vildi eg vera viðbúinn með miða til þín með nafna mínum og collega í Nesþingunum. Samt er lítið að skrifa um, þar eð enginn veit enn, hvað þingið gerir. Þrjár arkir eru hingað komnar af þess tíðindum og mega þær heita aðeins inngangur til þess, sem væntanlegt er seinna, því þarf er ekki annað en tal um þingsköp, þingsafglöpun etc., og eins og vant er sýndist sitt hverjum. En endirinn er ekki enn kominn í tíðindin á þessu efni, því síður meira. - - - Brynjúlfi okkar Péturssyni vill ekki batna, hann er sagður ringlaður, og nú er hann frá stjórn vors bókmenntafélags og Jón Sigurðsson kominn í hans stað. Sic perit gloria mundi. Finnur okkar var seinast eg frétti kominn til Aalborgar. Praxis hjálpar honum eflaust til practicum fullt eins mikið og lestur. Hvað margir Íslendingar hafi farið til Kristjania veit eg ekki, en þeir fengu invitation á parti, sem mælt er dönsku stúdentunum hafi ekki fundizt til. Þinn eftirmaður í amtinu er nú forseti þingsins; Sveinbjörnsen sækir oftast fundina, þeir eru ekki háskalega margir og byrja ekki, að sagt er, fyrr en kl. 12, en vara þegar bezt gengur til kl. 31/2 e. 111. Það er nú eins og kergjan í þér þegar þú varst forseti! Þegar Melsteð kemur nú vestur, lætur hann sækja til þín archivið, og geri hann það ekki, svo getur þú beðið um húsaleigu. Laugarnesið er óselt enn. Auction var hátíðlega kunngjörð, en enginn vildi koma, svo nú má ná í það. Jónassen sat þar með protocollinn hjá biskupi svo sem fjóra tíma og vökvaði sig með honum, af því ekkert var að gjöra, á portvíni. - Trampe hefir verið mæðumaður á þinginu, gat engan af þingmönnum fengið sér til aðstoðar og til annars hefir hann ekki leitað. Eg held þingið meti hann í hófi, enda mun honum ekki geðjast að öllu. Nú, það fer allt einhvernveginn. - Hér syðra er nægilegt gras, veðrátta góð, viku þerrileysí, almenn heilbrigði, og samt deyja fleiri en fæðast. Meðal þeirra dánu eru markverðastir sra Gísli í Kálfholti og Karel í Hafnarfirði, hvor uppá sinn máta. Okkur í Görðum líður rétt viðlíka og áður, þó mun öllu gamla fólkinu heldur vera að hnigna sem nærri má geta. Eg er ekki haltari en eg hefi verið nú í mörg ár og aldrei fæ eg kvef. Mamma er hin sama, fer ætíð á fætur á undan mér og spinnur og prjónar og tæir ull og les mikið og helzt andlegar bækur. Fóturinn er henni bagalegur köflum saman, en ætíð finnst einhver bót við mestu þjáningunni. Sjón konu minnar do-fnar að mér þykir um of, hún sér að sönnu betur en eg, en þessi er munurinn, að hennar dofnar meir eða fljótar en mín. Nú, allt þetta er forgengilegt! Eg held kona mín ætli að skrifa systur sinni, og því vil eg ekki skila kveðjum frá mömmu, því hún gerir það betur en eg, þó eg sé lærðari en hún, svo eg get nú sagt eins og haft er eftir Sivertsen kaupmanni í Rvík: Eg er just lærðari en þú, en þú ert betri kaupmaður en eg. - Svona er sitt gefið hverjum. Um Eydali sækir legion, en líklega tekur ekki hnossið nema einn. Og nú er þessi pistill á enda. Vegni þér og þínum ætíð vel.


