Þó eg hafi fullkominn vilja til og óska, að eg ásamt systkinum mínum framhaldi eftir mætti þeirri aðstoð við þær nú háöldruðu heiðursverðu ekkjur, Mad. Ragnheiði Þórarinsdóttur og Mad. Guðrúnu Skúladóttur, sem minn sál. góðgjarni faðir í mörg ár hefir báðum veitt, finn eg það samt vegna míns ýmislega ástands, fjölskyldu og tíðanna, einungis fært þannig sem fylgir:

Ef þær báðar vilja sem hingað til saman vera og við bú, vil eg til þeirra afstanda og útvega þeim þann IA Engeyjar part, sem minn sál, faðir hingað til hefir sjálfur haldið, í þeirri von að hra prófastur Steingrímur jónsson, fyrir hönd stjúpsonar síns, hr. Ólafs Hannessonar, eftirláti mér umráð þessa parts framvegis, hvar eg í þessu tilliti og til þessarar brúkunar hefi þegar hjá honum falað og þar uppá beint sent mann til hans, svo svar fæst bráðlega hér um. Á þessum parti vil eg að við systkinin hjálpumst þá að að koma upp þægilega íbúðarhúsi handa þeim, hvar til eg get tillagt góða grind af vænu húsi í þrem stafgólfum. Þar vil eg árlega inna þeim þá hjálp eða aðstoð eg get, áþekkt því þær notið hafa hjá minum sál. föður hér í Viðey með tillagi í mat, eða því þær helzt mætti nauðsynja um. En að öðrum kosti, ef þær slá frá sér búskaparþönkum framvegis, býð eg Mad. Guðrúnu Skúladóttur vist og veru og alla forsorgun hjá mér um hennar lífstið einsamalli, alla þjónustu og aðhjúkrun án alls reiknings eða borgunar, og skal hún sjálf mega vinna sér og hafa sína Pension óskerta. En Mad. Ragnheiði, hvar helzt sem hún vill koma sér fyrir, hvort heldur hjá skyldum eða vandalausum, vil eg að við systkinin árlega gefum til uppheldis styrk framvegis 50 rd., eða vilji hún það heldur þegar hún héðan fer, eitt sinn fyrir öll, 200 rd. skeink. Hvað af framanskrifuðu, sem systkin mín, eitt eða fleiri, ei vilja taka hlutdeild í með mér, skal eg einn, eða þess vegna, sem sig undan skorar, um mína lifstíð eftir mætti fylla.

Viðey þann 24 9br 1812 M. Stephensen (L. 5.)
