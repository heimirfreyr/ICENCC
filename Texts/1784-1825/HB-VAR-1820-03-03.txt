Bessastöðum, 3. marz 1820.

Hjartkæri bezti bróðir!

INNILEGASTA þakklæti fyrir þitt góða bréf með póstskipinu. Það var mér einkar kærkomið. Það færði mér góða von um heilsubót þína og að þú varst, hvað. þína aðra stöðu snerti, nokkurn veg ánægður. Bágt átti annars póstskipið með að komast til vor. Það fékk hryggilegt áfall í ferðinni og útivist langa og komst loks til Reykjavíkur þann ellefta anúar, og þá voru allir orðnir vonarlausir um það. Lítil not höfðu innbúar af þess komu nema hvað hamp snerti, því nú er hér skortur mikill á öllu góðu. Korn fæst ekki fyrir peninga heldur en gull, og svo er með fleira af því nauðsynlega. Líklega verður hér hallæri, ef ekki gefst þvíl fyrri gott fiskirí. Ein tunna af rúgi hefur hér kostað meðan' fékkst 16 rd., 1 pund af kaffi 8 mörk, sykur eins, og þar eftir er allt. - Vetur hefur verið hér hinn blíðasti og að kalla ekki staðið við snjór, en sífelldar rigningar gengið. Fáir merkir menn hafa dáið nema skáldið sr. Jón Þorláksson á Bægisá og gamli stiftprófastur sr. Þorkell á Hólum og fleiri klerkar, sem þú ekki þekkir. -- Þegar seinustu skip sigldu héðan í haust, var assessor B. Th[orarensen] trúlofaður Elínu, dóttur amtm. Stephensens á Hvitárvöllum. Þann enda hafði nú þetta krít og níðsálma'r, sem fólk sagði þeim hefði farið á milli. Nú segir fólk, að hér muni komin skömm í spilið, svo hann muni í óvissu, hvort hér (verður nókkuðaf. -- Th. Öefjörð er á Hlíðarenda. Hann, er 'nú harðgiftur yngstu systur assessors B. Th., sem Rannveig heitir. -- Það er satt, mad. Ragnheiður Þórarinsdóttir er og svo dáin. Hún var orðin mállaus, eg held meir en heilu ári áður hún dó. --› Nýlega er lofsálmur um stiftamtmann vorn kominn út í Klausturpóstinum. Þeir segja okkar fyrri jarl muni eiga hnýfilyrði þau, sem þar í finnast. Mælt er, að maðurinn í Viðey muni hafa samið ljóðmæli þessi hin fögru. Okkur hér liður meinlítið, þó er eg oft lasin og þreytt og tannpínan hefur ætlað að gjöra út af við mig í vetur. Börn okkar lifa öll. Kristín litla er mikið frísk til heilsu, hún er þó mikið mjó, en rjóð og falleg í andliti. Hún þekkir nú alla bókstafina og þar við stendur. Ekki er eg viss að hún hafi gáfur nema til að syngja og hafa lög. Guðrún litla hefur verið ófrísk í vetur, en er nú orðin betri. Hún er hvítleit í andliti, en mikið gildvaxin. Eg held hún sé ekki illa gáfuð. Bráðlynd er hún, en strax góð aftur. Jón litli er efnilegur. Hann er nú ársgamall og gengur nú einsarnall. Hann er í andlitsfalli ólíkur systrum sínum, hann er mikið stórleitur, en er mikið svipfallegur. - Eg hef af óhöppum misst úr hringnum, sem þú gafst mér, steininn, það var dálítill rúbín, hárauður. Væri þér nú hægt um, bezti bróðir, skyldi eg biðja þig láta mig fá aftur stein í hann, þó hann þá væri af lakari sort heldur en sá, sem eg missti. Hringinn tími eg ekki að senda, því Þ[orgrímur] getur fest steininn í hann fyrir mig. Mér þykir vænt um hring þennan, hvers vegna getur þú nærri. Eg Vona að fá bréf frá þér með fyrstu skipum. Bregðist það, held eg að eg gangi af göflum. En kannske að eg verði um það bil liðin undir lok. Eg hef ekki meira að skrifa. Heilsaðu mágkonu minni elskulegri og börnunum. Guð annist þig og þina. Gleymdu ekki mér. Enginn getur unnt þér betur en þín Ingibjörg Jónsdóttir,

Nú hefur stfiftamtrnaður] M[oltke] leitað fast á við Þorgrim, hvort hann ekki vilji takast á hendur að verða hér reglulegur spissevert. Hann hefúr ekki afsagt að gjöra þetta að skapi st[iftamtmanns], að reyna þetta eitt ár.“ En þetta, þó'það sé ekki lengra upplagt, sýnist mér þó yfrið geigvænt. Það kemur af því eg er orðin nokkuð kunnug plöggunum. Þú segir, að í bænum þínum sé hvorki gullsmiííur né úrsmiður. Drottinn veit mig langar til að vera nálægt þér það eftir er æfinnar. Gætir þú yfirtalið Þorgrím til þessa, vildi eg kalla þig meistara. En það kemur ekki til. Eg verð dauð þegar minnst von varir. -- Manstu nokkuð eftir hattkúfnum, sem eg nefndi í haust að var, þó hann sé þá gamall, af konu þinni, ef hann væri svartur og ekki mj ög ljótur í laginu, því eg kæri mig í. um móðinn. Lifðu vel.


