

[Geir biskup til Bjarna Þorsteinssonar]

Reykjavík (ódagsett), ágúst? 1822

Hafðu góði amtmaður minn mínar innilegustu beztu þakkir fyrir þitt að vana ástúðlega bréf með Ólafi Guðmundssyni, sem eg nú ekki get borgað sem skyldi, því Ólafur kallar, en eg orðinn hreint uppgefinn af allra handa argi í dag.

Eldurinn fyrir austan hefur nú um hríð verið nokkru vægari, en óttazt er, að hann versni aftur með stórstraumnum. Eg hló dátt þegar eg las það, sem þú skrifar mér frá fyrstu samfundum ykkar Porra, og imyndaði mér, hvernig hann muni hafa séð út, þegar þú lézt engelskuna bella á hans nauða ljóta haus. - Hér hefur um tíma verið mikið votsamt, svo að töður eru teknar að skemmast. Afli góður, en fáir getað notað sér hann, því allir, sem tún eiga, eru að urga og láta urga ofan í þau, þótt það liklega verði að litlum notum, því hér er víðast mikill grasbrestur. Þar hjá óséð, hvernig hey vor muni gefast til vetrar, því eg ætla, að nokkur aska muni vera hér á öllu grasi, þótt hún ekki sé rétt merkileg. Ekki þykir mér ólíklegt, þótt þér ekki hafi líkað allt við prótok. frænda míns, Sk[úla] míns í Dölum. Hans valgsprog er: Hann faðir minn sæli, sé honum glatt etc., og dugar hann þó ekki að feta í hans fótspor. Prófastur minn þar er að sönnu enginn stór theolog, annars ekki ólaglegur, og kippt hefur hann þar einu og öðru í liðinn. - Vel þykir mér að sönnu, að þú til sumarsins komir til valmennisins Björns Gottskálkssonar, en hann býr í eyju, og allar eyjar hafa annmarka. Frá Ásgrímsmálinu hefur Ó. G. sagt mér svo margt, að mér ofbýður, því ef nærfellt allar ákærur Guðlaugsens eru sannaðar, ætla eg hann ekki ofnefndan Ásgrím illa, eins og hann er fyrir löngu heitinn. Þar stiftamtmaður var svo eftirlátur að gefa réttinum í því máli það umbeðna forskud, sýndist mér ekki hæft fyrir mig að leggja móti honum, og hefur nú 01. þá sk. í höndum. Mér þykir mikið vænt um, að þér líkar vel við hann, því mér hefur ætíð verið meinlaust til hans, og skal hann ekki gjalda þinna tillaga í því litla, sem mér er kostur á. - Er það satt, að reimt sé orðið í Seli sira Gríms á Baulárvöllum? Eg vildi að hann hefði ekki þess konar heimsku í hávaða. Man eg hvað þú hefur skrifað mér, og kann eg þér þökk fyrir það, eins og eg mun taka það til greina. En líklegt, að ekki þurfi lengi á að halda. - Ríður skr[attinn] proprietariis ekki að halda kirknabækur eða reikninga? og hef eg aldrei heyrt bóla á því, en skil eg, að þetta munu vera Dalamenn, sem lengi hafa haft þá meiningu, að þeir hefðu haands og hals ret yfir kirkjum sínum. Það er víst, að sú geistlega dissiplin er af miklu verði, eigi allt að fara með lagi, en þá þarf og að verslegir rétti geistlegum hönd, og ekki brjóti það, sem þessir reyna að byggja, sem eg því miður hef haft fleiri daemi upp á.

Okkur hér líður bærilega, nema hvað heilsan er tæp og bráð fyrning tekur nú að falla á skinn og skapsmuni.

Guð blessi þig, þína góðu frú og litla Finn minn.

Þinn á meðan má

Geir Vídalín.


