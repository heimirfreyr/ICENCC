

Bessastöðum, 4. marz 1818

Þó eg búizt við þér inn í sumar og hlakki til, geri ég ráð fyrir þú verðir ei farinn frá Höfn, gangi póstskipinu ei því verr, þegar þangað kemur, og því hleyp ég til að pára þér nokkrar línur. Tilskrif þitt af 6ta 8br. f. á. þakka eg ástsamlega, en sleppi nú því sem oss ágreindí um viðvíkjandi félaga sameining af flutningi hingað, því hvort sem hefði verið betra, svo varð nú um sinn að vera sem komið er. En stuttlega verð ég að drepa á það, sem þú mest ámælir oss félögum hér fyrir. 1. Tíðinda vöntun. Þau, að sönnu ekki í lagi, fóru héðan með skipinu í fyrrahaust og voru af höfundi þeirra lögð á vald prófessors Magnússens til kasseringar eða umbótar. 2. Fortegnelse yfir contribuentere hér í landi, hana álitum vér hér innibindast í þeirri uppskrift af dagbók féhirðis vors, sem þá var niður send og, því til hvers er að prenta nöfn þeirra, sem gjalda félaginu ekki, þó lofað hafi, og tvangsmidler höfum við ei við þá, sem undan færast. En auk þess svo ræð ég af bréfi þínu, að þú veizt til, hvað annað hér var til hindrunar. 3. Það get eg verst forsvarað, að við hér tókum oss 3 heiðurslimi, en þetta er gert af fávizku, eftir ráðum Rasks okkar, sem líklega hefir ekki gert ráð fyrir sérdeilislegri betydning þess heldur en við. Um hans planer skrifa eg nú ekkert, þess meira getum við saman spjallað um það, þegar finnumst. _ Þú þykist merkja, að eg sé ekki rétt vel ánægður með mína stöðu hér og dreypir strax á mig Stoicisme; eg þakka þér ástsamlega fyrir það og býst við að brúka slíkt eftir sem ráð eru til í búi. En satt að segja, svo er eg ekki mjög óánægður með minn hag, þó óánægju orð sleppi mér við beztu vini. Þú manst til, hvað Suhm segir um vissa spekinga, at naar de har spist kalvesteg og drukket et glas vin derpaa, saa erklære de, at denne verden er den bedste, men klage over verdens fordærvelse og elendighed naar enten denne delicate spise mangler, eller en endnu tungere föde ligger i deres mave. Mætti nú mín philosophie líkjast þessari, svo gætir þú séð, hvernig minni ánægju er varið. Komi ógeðfellt fyrir mig, sem enginn getur með öllu hjá komizt, eða eg sé ófrískur, sem líka er til, og fylgist svo með örðugur fjárhagur, svo er strax reiðubúinn, ef eg ei gæti mín, að tala og þá skrifa eitthvað óánægjulegt, án þess að óánægja sú liggi þungt á eða festi rætur í sinninu. Því framar er eg hneígður til að láta mér duga smátt og gera mér gott af því, heldur en að sækjast eftir miklu. Eg þykist sjá það, að margur mér maklegri hefir verri kost en eg, og satt að segja getur það allt eins komið mér til að illskast við frú fortunu eins og eigin raun hennar óblíðu, en hún fer ei að því og þolir annað eins og átölur mínar.

Ekki girnist eg skólabrauð hér, þó gaman sé að kenna; lektors laun eru góð, en hans ansvar og bestyrelse smásaman verður ekki fögnuður. Eg er hræddur við oeconomien, að hún geti ei lengi verið sem nú nokkur ár, að eg ei tali um, hvað hún glepur studia og máske bæti ei karakter þeirra ungu. Hér er allt bágt _ og aldrei held eg betur hafi verið oeconomiserað en þá við vorum í skóla, þegar hver gekk til síns verts og mataðist þar- einasta vildi eg ei innleiða kvöld auctionir -, en það vantaði einasta hjá oss í Rvík, að við ei bæði sváfum og repeteruðum útí kotum. Hefði svo verið, skal eg ábyrgjast, að skólasakirnar hefðu fengið það bezta form, sem auðið er þær fái hér. - Hvað mig snertir, svo skaltu vera viss um, að eg kem til að una mér, þó brauð batni ei, eg hefi þessi árin kostað miklu til bygginga hjá mér og get nú heldur farið að gegna skuldum, einkum ef ár batna, og svo bögglast maður einhvernveginn fram það sem eftir er æfinnar. - Landfógetinn skrifar þér eflaust um sínar sakir. Eg veit ei með vissu, hvort hann hefir næstliðna helgi getað klárað reikninga sína, en langt var hann kominn fyrri helgi, þá fékk hann viku frest hjá assessor. Eg hefi oft hresst hann í vetur í orði, en hann hefir verið og er ófrískur á líkamanum, og þá er vorkunn þó sálin sé lúrin. Ekki held eg honum hafi verið skapraunað af nokkrum manni, en margir hafa borið með honum hans mótgang, og öllum svo að segja þætti illa fara, ef ei kæmist allt í samt lag aftur. - --


