

Reynivöllum, 22. ág. 1811

Það mun ei seinna betra að byrja pistil þann, sem eg hefi áformað að tóna þér með Petræus, því sagt er hann muni leggja héðan um mánaðamótin. Eg skrifaði þér með Halldóri okkar Guðmundssyni og býst við, að þú nú þegar hafir það bréf fengið, samt það sem því fylgdi. Siðan hefi eg fengið bréf frá þér með Petræus, og Treschows Historiens philosophie, sem eg ástsamlegast þakka, ásamt gratulera eg þér einlæglega avancementið; eg var áður búinn að frétta, að þú værir orðinn contoir Chef, er það eftir vorum spánýja assessor haft; eg veit ei hvort þú hefir þá nú æðra pláss í Kammerinu en þú eftir hans sögn áður hafðir. Hann er og borinn fyrir því, að þú sért viss að succedera justitsr. Frydensberg, og er mér það og mörgum vinum þínum stærsti fögnuður. ~ Nú á eg að byrja fréttirnar. En þær eru hægar, helzt af sjálfum mér. Eg lifi svona áfram og líkar hér ekki illa, þótt nú í ár sé bæði graslítið og þerristregt. Þú veizt, að ekki er aldeilis óhætt að reiða sig á það sem búmenn segja, því sagt er þeir berji sér öðrum fremur. Fréttir af öðrum -, já, er það ekki að politicera, sem á þessum dögum er haldið mikið hættuspil -, þó fyrst þú svo sem krefur þess af mér, þá ræð eg að þú álitir það enga vogun fyrir mig. Öll vor háu yfirvöld lifa og ríkja. Amtmaður Castenskiold segja menn að mikið létti embættisönnum á sínum collegis í commissioninni, hann skal hafa í sumar uppá eigin hönd úthlutað skólaölmusum meðal 30 sollicitantere svoleiðis, að amtm. Thorarensen fékk fyrir tvo sonu sína; bróðir minn og aðrir aumingjar fengu ekkert. _ Saurbæ á Hvalfjarðarströnd veitti hann sra Þórði fóstra í mesta hasti. Hann skal mikið vilja styrkja sra Sigfús Eyjólfsson sem conto-irista gamlan og anbefalet Cancelliet. Um amt sitt hefir hann reist, NB upp að Geysi og hverunum í Krýsuvik. Thorarensen vill ei heita hans fuldmægtig, heldur, eg veit ei hvað, að svo miklu leyti hann aðstoðar hans hávelbht. Eg átti litið tal við hann í Reykjavík nýkominn, og þá varð tilrætt um informationir, sagði eg hann mundi nú máske verða bjargvættur þeirra í Reykjavík með informat., en það varð tekið hartnær sem fornærmelse, þótti sem það mundi rýra hans anseelse. - Eg sá þá, hvað minni mundi líða. _ Sem grund hvers vegna amtm. Thorarensen fékk heldur en aðrir meir þurfandi skóla fyrir tvo sonu sina, ætla sumir langa deduction, sem hann sendi suður í vor stiftskommissioninni um það heimskupar að láta aðra fá pláss við skólann en börn þeirra manna, sem væru í heldri röð, því, sagði hann: Hvað af andanum er fætt og getið, það er andi, en af holdinu hold, og allt hold er hey. Þú veizt máske, að þessi amtmaður heitir S. T., en hinir hávelb. eftir utanáskrift venjulegri til þeirra frá _ - Mikið held eg etatsráðið og bróðir hans hafi glaðzt af bréfinu frá þér í vor, þegar þú meðdeildir þeim þá fregn, að Jörgensens þrasið væri lagt afsíðis. Ei þess vegna, að Öllu hefði ei verið óhætt, hefði réttur framgengið, heldur vegna misindismanna þar ytra, er blása að þeim kolum, sem verr gegnir að tendruð séu. - Við yfirréttinn trúi eg nú að allt gangi mikið vel. Í vetur var Árna Jónssyni oeconomus vísað frá rétti, þótt hann gæti framvísað constitution til að procurera frá greifa Trampe, fyrir hans forseelse in periodo jörgenseniana. En hvað er eg að skrifa þér um þetta, þú færð frá corresp. syðra fullkomnari uppfræðingu um þess háttar en mér, er bý uppí afdal þessum. _ - _ Mælt er nú, að forestilling sé gjörð um assessor Gröndal, og Koefoed sæki um að verða surnumeraire assessor. Hann er með sama móti og fyrr, hefir lucida intervalla, en þess á milli sár aumlega haldinn, og eykur nálægð hans mikið á ónæði biskups vors, því alltíð þegar að honum koma köstin, svo er biskup sóttur, og hefir það stórum af honum. Þegar Gröndal er nálægt sjálfum sér, lætur hann í ljósi sama lærdóm og fyrr. - Eg þarf ei að benda þér til að duga honum, ef á þarf að halda, að minnsta kosti til að fengið geti töluverða pension, ef Cansell. skyldi finna fyrir gott að fría hann frá embættinu. - Frá Odda hefi eg nokkra stund ekki frétt, en fyrst í stað undi frúin sér illa, helzt vegna húsaleysis. Varð vinur okkar Steingrímur hart úti í þeirri úttekt, að allra sögn. Átti hann við ramma reipi að draga, þar sem madaman, sonur hennar og mágur voru öðru megin, og þú veizt, að hann er ekki strangur í stríðinu. - - - Nú koma boð frá Thomasen gullsmið vorum að senda bréfin strax. Hann siglir með Petræus, og eg verð að haetta. Lifðu vel. Eg er þinn vin

Á. Helgason.

_ - - Í Leirárg. er nú ekkert prentað nema Commentair yfir hreppstjóra instruxið uppá alfabet. Meðan stríðið stendur, er ei hugsað til að prenta nokkurn hlut nema annar sé forlægger. Prentverksins capital skal ei þola forskud; samt hefir etatsr. í huga að láta einhverntíma prenta Sturlungu, og í því skyni hefi eg confererað nokkur exempl. af henni í vetur hjá honum, en var þó ei nærri búinn með verkið allt. - --

Assessor Thorarensen segir þú sért orðinn contoir Chef. og í því trausti skrifa eg þig svo. - Lieutenant okkar G. Johnsen bíð eg ástsamlegast heilsa, því nú kemst eg ekki til að skrifa honum nema á hlaupum og vil því heldur láta það bíða betri hentugleika.

Lev vel nok engang.


