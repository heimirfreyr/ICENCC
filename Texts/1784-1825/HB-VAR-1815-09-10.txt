Gufunesi, 10. sept. 1815.

Góði bróðir! 

NÝLEGA skrifaði eg þér dálítinn seðil og sendi með Eyrarbakkaskipi. Drottinn veit, hvort þú fær hann. Í pistli þeim gat eg þess, að minn litli Grímur hefði safnazt til sinna forfeðra þann 24. ágúst. Eg endurnýja ennþá bón mína að fá að sjá þig. Mig hefur aldrei síðan skildum langað eins mikið til að tala við þig og nú. Þó er þetta ekki svo að skilja, að eg vilji þú komir yfir háls og höfuð, hvaða háski og skaði sem þér væri þar af búinn, en gæti það skeð án þess, þá, bezti bróðir, minnstu mín. Eg er nú aftur frísk orðin til heilsu. Eg má nú hætta, því bréfberinn kallar. Heilsaðu innilega mágkonu minni elskulegri og hr. Thórsteinsen og segðu eg biðji hann leggja gott til með mér við þig, að þú í þetta sinn heyrir mína bón. Eg á að heilsa þér frá móður minni og manni. Lifðu vel. Óskar þín

Ingib. Jónsdóttir.


