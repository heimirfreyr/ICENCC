Viðey, 28. sept. 1812.

Minn bezti bróðir!

MEÐ kaptein Thielsen verð eg að láta þína bróðurdyggð vita, að við móðir þín lifum enn heilar á hófi. Þar er nú komið sögunni, að stiftamtmaður er verulega lagztur í rúmið - um skammt er það mín meining, að hann safnist til sinna forfeðra. Að sönnu aflar þetta mér lítillar áhyggju, því í sannleika eru það dauðleg leiðindi að stríða við hann. Það, sem nú mest gjörir mér illt, er, að móðir mín, við þetta Væntanlega dauðsfall, er öldungis munaðarlaus, og kemur fram það, sem eg hef lengi óttazt fyrir. Sárt er að hafa góðan vilja, en geta ekkert úr ráðið, og ósegjanlega þungt að leita vandalausra hjálpar. Ó, hefðirðu komið inn, væri eg nú frí fyrir þessum nagandi sorgum, því þá hefðirðu getað skotið skjóli yfir móður þína, „- um mig kæri eg mig ekkert, eg veit hvort heldur sem er, að eg muni ekki rétta við meir. Líklega má nú móðir þín hrekj ast héðan strax í vor - og hvert - veit drottinn.

Hvað um mig verður veit eg ekkert, máske verð eg kokksmat einhvers staðar í Reykjavík -- fyrst eg ekki gat haft þá gleði að vera hjá þér í Höfn eða hér.

Illa fer, að eg skyldi lifa til að sjá móður mína hrekjast, en nauðug viljug má eg hafa það. Eg býst þó samt við að vera einhvers staðar nálægt henni og gjöra það litla eg get til að gjöra henni lífið bærilegt, en bágt er að halda sér uppi fyrir hana, þar hún hefur eina fjóra rd. árlega í pension, þar einn sauður kostar nú 10 rd., eitt pund smjör 40 s. og ein tunna mig 24 rd. -- og fæst ekki.

Fyrir mánuði skrifaði eg þér seðil með austfjarðar skipi og sendi þar með gráar buxur, sem eg bað þig að afhenda Þ[0rgrími]. Ekki get eg skrifað honum nú, því stolið hef eg pappír, ef eg hef meira en þennan eina qvartista, sem eg er búin að klóra út. -- Gjörðu svo vel og sjáðu til, að Þ. varðveiti sem bezt gullúr stiftamtm., því erfingjar hans munu vilja fá skil fyrir því. Eg Vildi að þú vildir taka það til þín í geymslu. Hugsi hann Þ. til að koma, þá væri gott að hann vildi vera um borð í Skotlandi, því þar er svo áheyrilega dýrt að vera í landi, meir en Sp. um daginn. Annars held eg að Þ. hafi hingað lítið erindi, því forþénustulaus verður hann að eg held, eða sýnist þér ekki það sama? En máske reynið þið til að hjálpa honum. Eg þegi um þetta nú, en ítreka allt, sem eg hef sagt í bréfum mínum. Vertu sæll bróðir og heilsaðu þeim, sem þér sýnist, frá Imbu þinni.

Heilsaðu Þ. frá mér mikið flittigt og segðu, að eg hafi skrifað honum með Símonsen og sent honum vaðmál blátt í kafæu, og eg skrifaði honum með Knudsen og sendi honum sokka í böggli til þín, og eg vona að hann hafi fengið gráu buxurnar, þó þær færi með austanskipi. Vissi eg að Þ. hefði hér góða forþénustu, Vildi eg að hann væri kominn, það er að segja, gæti hann það með góðu móti, en bezt er að fara varlega. Lifið þið B.  e. Birgitte, kona Gríms] bæði sæl.


