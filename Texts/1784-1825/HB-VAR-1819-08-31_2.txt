Bessastöðum, 31. ág. 1819.

Góði bróðir!

ÞEGAR póstskipið fór í vetur, var eg
svo lasin, að eg ekki gat skrifað þér svo enginn vissi. Hafðu þökk fyrir þitt góða bréf, sem eg fekk með sr. Á[rna Helgasyni].

Nú er búið að skipta milli þín og Þorgr. eftir móður okkar. Eg tók þá undan 2 blöð, sem voru bevís fyrir peningum, sem þú hafðir fengið hjá móður minni sál. Þetta hugsaði eg Væri svo sem fyrir því, sem þú átt hjá mér, kjólnum rauða, sem eg átti að selja, og úraðgjörðinni þeirri í :fyrra með fleiru, sem þú átt hjá mér, og þá hef eg aldrei betalað eplin, sem eg hef fengið frá þér á hverju hausti. Ef eg hefði rænu á, skyldi eg nú samt biðja þig hjálpa mér um hatt á hausinn, því nú er sá, sem þú gafst mér um árið, orðinn mórauður. Að sönnu segir Þorgr., að hann sé full. góður fyrir mig, en ætti kona þín gamlan hatt, sem Væri svartur og með litlu affarasniðslagi, hann skyldi eg kaupa, því eg vona að vera svo við skilding að ári, að eg geti það. - Ekki hef eg sagt Þorgr. frá því í fyrra. Eg var hrædd hann mundi ekki leyna því eins vel og eg vildi. m Mikið gaman hef eg af Stínu minni, hún er svo geðgóð. Þorgr. er henni mikið kaldur sífelldlega. Þess vegna bið eg þig, bezti bróðir, ef eg dey„ þá sjáðu til, að einhver góður maður taki hana frá honum. Ekki hef eg látið hann merkja þetta og vildi líka geta varið honum þennan seðil. Ætíð er Þorgr. mikið þurr við mig, þá komustum við út af því. Eg er hætt að taka mér það nærri, eða réttara sagt, hætt að láta merkja, að eg taki mér það nærri. Þó hef eg litla gleði, því mín seinasta von brást mér, sem var að [hafa] þig nærri mér, virtan og elskaðan af öllum. En vita má eg það, eg sem komin er yfir þrítugt, að hálfnað hef eg vegferð mína og betur til, og það ætti að gjöra mig rólega að mega vona um skammt að sjá föður og móður m., sé það satt, að annað líf sé til. Taktu það ekki svo sem eg lifi mjög vesælu lífi, því einsett hef eg mér að gjöra mér þetta að góðu, þó eg sjái, hvað aðrir menn hefðu verið mér. Kj ólefnið, sem þú gafst mér um árið, hélt hann (Þorgr.) mér til að gefa frúnni á Brekku, svo eg gjörði það, þó mót geði mínu. Þó hann hafi peninga eins og skarn, svo hundruðum skipti, og eg biðji hann skaffa mér eitthvað til klæðnaðar míns, er það náðugt nei. Gullhringa 2 tók hann til láns hjá mér í fyrra, annan hef eg fengið aftur, en þann stóra, sem hann hafði áður gefið mér, hef eg ekki fengið, og svona gengur það mér. Mér er mikill léttir að geta sagt þér frá því, enginn er nú, siðan móðir mín deyði, sem eg trúi fyrir einu soddan orði. Skrifir þú Þorgr. einhverntíma til, þá vertu hinn glaðasti og hlíðasti við hann, því þar liggur mér á. - Get eg nú ekkert gjört þér til vilja, minn einasti vin í heiminum? Hörð eru forlög mín, að eg skuli vera dæmd til að sjá þig aldrei. Lifðu lukkulegur, en gleymdu mér ei fyrir það, sérdeilis þar eg ekki hef mætur á fleirum, þá get eg helzt unnt þeim, sem eg veit að eru þínir Vinir, svo sem sr. Á[rni] og mad. Símonsen, ef eg væri nærri þeim. Vertu nú sæll.

I. I.


