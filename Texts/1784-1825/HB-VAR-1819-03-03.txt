Bessastöðum, 3. marz 1819.

Dyggðaríkasti bezti bróðir!

LASSEN kom með póstskipið heldur en ekki örðugur þann 26. október í haust eð var. Úr för hans fékk eg þá þinnar bróðurdyggðar kærkomna bréf og eplin.- Hafðu mitt innilegasta þakklæti fyrir hvorutveggja. Eg hef nú dregið til lengstra að skrifa þér, hvar í heilsufar mitt hefur ekki verið minnst orsök. Þann 27. febrúar eignaðist eg, eftir mikla mæðu, stóran dreng, sem eg lét heita Jón eftir okkar ráðvanda og góða föður, sem nú er andaður fyrir meir en tuttugu árum. Þó að nú vetur þessi hafi hjá oss 'verið það sem af er hinn blíðasti, hafa þó ekki bág 'tilfelli viljað sneiða hjá húsi okkar. Þó það sé nú ekki mér að skapi að færa þér fréttir, sem afla þér áhyggj u, hlýt eg nú samt að segja þér það sem fylgir. Um kveldið þann 5. desember tók móðir okkar þunga landfarsótt með stríðum verki í baki og' skjálfta. Samt hresstist hún svo aftur, að á ferli gat verið tvo daga, en þann 8. lagðist hún algjörlega. Allur kölduveikleiki, sem hana hafði lengi þvingað, hvarf nú með öllu, og hún varð með sama kraftalaus. Leitað var henni þá strax lækninga, sem ekki vildu hrífa, en þó sýndist henni bata von. Ennþá var læknis leitað, og gaf hann þá ekki góða von. Um morguninn þann 13. var hún mállítil, en með góðri rænu. En um kvöldið fékk hún þyngsli nokkur fyrir brjóstið, þar til hún kl. fjögur fyrir miðdag þann 14. desember sofnaði út af með hægu andláti. Útför hennar var hér þann 23. sama m. Berin var hún til grafar af helztu nágrönnum okkar, af hverjum eg einungis nafngreini Bjarna í Sviðholti. Prófastur hélt ræðu yfir kistu hennar, en sr. Árni gjörði grafskrift yfir hana eftir tilmælum okkar. Hún fylgir nú hér með. Eg veit þér muni hún falleg þykja. Grafskrift þessi var grafin á skj öld, sem látinn var á kistu hennar. Mörgum þótti hann snotur, en ekki var hann stór. Þó var hann af silfri. Eg var í efa um fyrst, hvort svo ætti að vera, en sr. Árna sýndist laglegra að hafa hann svona. Ekki höfðum við hoðsmenn marga. Þó hljóp kostnaðurinn það, sem innlagður listi sýnir. Eg trúi það yrðu 15 eða 16 með þeim, sem báru, en óhemjulegur dýrleiki á öllu, sem maður þarf að sækja til þeirra höndlandí, einkum þegar komið er fram á vetur. Öllum þeim reglum, sem móðir okkar sál. hafði á sínum heilbrigðu dögum gefið mér viðvíkjandi útför sinni, fylgdi eg trúlega. Eg vakti yfir henni þrjár nætur í röð, en gat ekki staðið lengur, því annir mínar bönnuðu mér að sofa á daginn. Eftir andlát hennar varð eg hugsjúk mjög og fannst hér allt tómt og í eyði. Eftir því sem eg gat, bar eg mig að stunda móður okkar sál., sem hún og játaði á banasæng sinni, svo ekki hafði eg órósemi samvizku minnar af því. Uppskrift af því, sem hún eftir lét, sendist þér nú hér með, en ekki lét eg skrifa hring hennar, það var annars örmj ór einbaugur með demant, sem þú hafðir gefið henni, og hef eg brúkað hann síðan og geymi hann. Forn hempa, þó nógu væn, var líka. Hana gaf eg stúlkunni, sem hafði þjónað henni og ásamt mér hjúkrað henni á banasænginni, samt vakað yfir henni andaðri, því lík i hennar lá alltaf inní húsinu hjá okkur þar til jarðað var - eftir ósk hennar í lifanda lífi. En banalegu sína held eg móður okkar sál. hafi verið svo þungt hald-in, að ei hafi haft rænu á að gjöra ráð fyrir, að svona mundi fara, því sjaldan heyrði eg hana minnast á slíkt. Í skjöldinn fóru 8 lóð. Það voru millur tvennar og einn hnappur, sem hún átti. En Þorgr. fékk eg gleraugu góð, sem hún hafði átt og þú gefið henni, - eftir ósk hans. Við látum í vor hlaða upp af örð leiði móður okkar, og getum svo ekki gjört þar meira við. Þú verður að virða við okkur viljann með allt þetta, þó nú að þér líki ekki, gjörðum við sem bezt höfðum vit á. _ Annars er nú ekkert að frétta. Gamli Páll klausturhaldari á Vatni er dáinn, og Hans, sonur amtm. Stephensens, níu ára gamall. Sömu leið fór og faktor Stephensen á Djúpavogi og gamla frú Þorbjörg lögmannsekkja fyrir norðan. Margir hafa fleiri kvatt heim þennan, sem eg veit þú ekki kannast við. Sótthætt hefur víða verið, þó mest fyrir norðan og austan. -~ Nú segja menn, að fröken S[igríður] á Hvítárvöllum sé trúlofuð, Ólafi M. Stephensen í Viðey, og mun það lækna til fulls þennan gamla ríg, sem menn segja að legið hafi „í bakinu á feðrum hjónaefnanna síðan arfaskipti 'í Viðeyjarkl. eftir st[iftamtmann] St[ephensen]. _ Assessor Thorarensen er ógiftur, og trúi eg nú beri ekkert á, að hann hafi í sinni framar að eignast fröken G[uðrúnu] Th[0rarensen], sem sagði honum upp í fyrra. Margt held eg honum gangi í basli. Hann hefur nú litlar vinsældir, og í vetur hefur [hann] fengið nóga níðsálma, og hefur svarað sumum þeirra í sama tón, ef ei verri. - Ekki vita menn til vissu, hver móti honum hefur kveðið. Þó er í almæli, að þeir sálmar, sem móti honum hafa gjörðir verið, eigi heima á Hvítárv[ölluml. Ekki hafði assessor upptökin. Eitthvað trúi eg að assessor ætti sökótt við amtm. út af skólaölmusu, sem hann ekki vildi veita syni hans. - Mikið illa fór fyrir sýslumanni Halldóri. Hann er nú dæmdur frá í héraði og mun því miður hafa forskuldað það. Hrædd er eg um hann komi til að lifa vesælu lífi hér eftir, en satt er það, hann á ætíð biskupinn að, sem aðstoðar hann eftir megni. Ekki segja þeir, að landfógeti standi heldur vel, og enginn maður skilur hvað af öllu því er orðið, sem upp á hann er hlaupið af peningum. Drottinn veit, hvort hann kemst nokkurntíma frá því. Hann hefur ekkert áreitt oss í vetur, honum hefur kannske sýnzt eitthvað annað þarfara unnið. Þar fór illa fyrir duglegum landsmanni, þar sem hann er. Víst mun það vera, að konferentsráð St[ephensen] mun líta óhýrt til ansögningar þinnar um amtmannsemhættið, því varla gat hann staðið af sér að láta Þorgrím merkja það, þegar hann talaði við hann einu sinni í haust eð var. Kannske honum létti, ef þú ekki fær það, - en samt fær það enn einhver, sem ekki mun lengi þurfa að hæla því, að hann hafi vinsældir hans, og nú fylgjast þeir víst að, bræðurnir, þegar á liggur og eitthvað gott skal vinna. Ekki vildi eg biðja að setja grafskrift móður okkar í Klausturpóstinn, sem margra er siður, - mér skilst líka á þeim síðasta, að enginn megi dirfast að nefna það a- nema þær frá 1818 tilföllnu -þegar hann undantekur hann sr. Gest í Móum. Þó, þetta sér þú sjálfur, því eg trúi að bl. moldviðri af honum eigi að sigla til Hafnar. Þá spái eg þú fáir einn, og pistil með. Nú ætlar hann að flytja prentverkið frá Beitistöðum í Viðey. - Nú er Finsen orðinn sýslumaður hjá oss og þykir öllum vel fara. -- Hvað ástandi okkar Þ[0rgrírns] Viðvíkur, þá lifum við bærilega. Við erum skuldalítil og vantar ekki það nauðsynlega. Stelpur mínar lifa báðar heilar á hófi. Guðrún er að sínu leyti stærri og efni legri að líkama. Hún er 'falleg í andliti, með mikið enni, hvít leit og breiðleit, munnialleg, en hörð á brúnina. Hún talar ekki ennþá og gengur ekki nema með. Kristín er ekki stór, en mikið feit, rjóð í andliti og kringluleit, falleg á enni og ætíð hlið og Vinsamleg. Hún syngur nú vísur og hefur lög svo rétt, að margur undrast. Hún var uppáhald móður minnar sál. K[ristín] sagði í vetur, að amma svæii og færi á fætur á morgun. - Órétt gjöri eg nú að biðja þig láta mig fá með sumarskipi eina alin og þrjú kvartil af sama taui og innlögð prufe. Það er annars það sama, sem þú gafst mér um sumarið, þegar þú varst hér inni. Heilsaðu innilega konu þinni og dætrum frá mér. Að lykturn kveð eg þig, bezti bróðir, og óska enn að mega sjá þig heilan og frískan. Heilsan bannar mér að skrifa eins langt og eg hefði annars gjört, því nú má eg skrifa í rúminu. Vertu sæll.

Þín heittelskandi systir

Ingibjörg Jónsdóttir.


