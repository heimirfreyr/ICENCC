

[Geir biskup til Bjarna Þorsteinssonar]

Reykjavík, 7. október 1822

Það er nú svo langt síðan að eg hrípaði þér línu, að eg bæði er búinn að gleyma nær það var, eins hvað eg valdi mér þá fyrir yrkisefni. En ef eg á rétt til að geta, mun það hafa verið endurleysa eins og vant er, því að hún er mér tömust. Fátt er nú til frétta héðan, nema svo mikill kuldi í gær og í dag, að eg er beinloppinn. - Frá Eyjafjallajökli vil eg nú ekkert skrifa, stiftamtmaður og Klausturgráni hafa tekið það ómak af mér. Þó eg (millum okkar sagt) ekki hafi lesið þann síðari og er eg því í vanda staddur, því eg á von á konferensr. úr réttinum hvert augablík, og er þá ekki lítil minnkun, ef hans yrði getið, og eg ekki Vissi, hvað í honum stæði. En hins vegar kallar Hríshóls-Jón ferðbúinn. Að sönnu skýrði veslings sira Br. Sivertsen mér margt og mikið frá honum í fyrradag, en til lukku .skildi eg ekki nema það hálfa af því. Þar hjá sagði Jónsen í Skálholti mér, að menn sem fóru á Flóamannaafrétt hefðu þótzt sjá reykjarmökk í N0 frá sér feykistóran og ekki minni en hinn úr Eyjafjallajökli. Ber það saman við það, sem Þórður Bjarnason sagðí mér, þegar hann kom að austan, að af Síðu hefði sézt reykjarmökkur í fullt norður og eldsíur í honum á millum. Þykir mér líkast, að þessi eldur muni vera í þeim svokölluðu Grimsvötnum eða vorri terra Eldorado, því eg hef ekki heyrt getið, að nokkur hafi þangað komið.

Miklu fé eru Eyjafjallamenn búnir að koma fyrir í Árnessýslu, því þar hefur verið bezti heyskapur, en kýr, sem eftir voru undir fjöllunum, voru farnar að sýkjast, svo eg óttast að margar af þeim muni ganga veg allrar veraldar. - Hana nú - þar kom konferensraaden og fór mér í tilliti til fróðleiks míns í Klausturpóstinum sem mig varði. Annars gjörir Hjálmar hans á Bjargi stiftarntmanni og mér brodalíur og væsen. Þar prédikar konferensr., að hreppstjórar séu aldeilis tiundarfríir, þar af inferera þeir, að þeir jafnframt séu fríir fyrir ljóstolli, lambsfóðri, mannsláni, legkaupi, líksöngseyri og öllum erogationes til geistlegra. Við þetta fitja klerkar upp á grön og krefja af mér að láta ekkert ganga undan þeim. Eg sem er maður þungur á mér og sérdeilis spakur, einkum nú á seinni tímum, færðist lengi undan, en nú sé ég það eitt ráð, að biðja kansellíið að skera úr þessu. - Landsyfirrétturinn er nú að sjóða upp aftur þann nafntogaða þjóf Ísleif frá Breiðavaði, sem hæstiréttur rak heim í hérað. - Af hórdómum er hér nóg. Hreppstjóri í Þingvallasveit átti barn í hór í þriðja, og húsmaður hér í fjórða sinn, svo það mun kannske ekki svo ósatt, sem kollegia áður báru oss Íslendingum á brýn, að vér værum í frekara lagi upp á heiminn, ef annars sú conclusio stendur stikk, sem eg hef borið brigður á. - Til sira Ásgríms grey tetursins frétti eg ekkert eða máls hans, og væri mér kærast, að eg aldrei frétti til þess. - Því hafði eg aldrei trúað, að prestur sira Hólm mundi ganga aftur, og verða eins og til heyrir hálfu verri en fyrri, en þó er því nú svo komið. Bonnesen, sem skiptaforvaltari í búi hans, krefur nú stiftisins atkvæða áhrærandi kröfu sterfbúsins til Gísla prests Ólafssonar, og kontrakröfu þessa til búsíns, og báðum við stiftamtmaður Bonnesen að frífinna okkur frá að fást við það. Annars held eg að út af því rísi nýjar og langar þrætur. _ Bréf fékk ég frá sira Ásgrími fyrir skemmstu, hvar í hann fortelur mér margt og mikið um, hvað hann hafi sér til afbötunar gegn Guðlaugsens ákærum, en ég læt það ósvarað, þar réttarins en ekki mitt var að meta þessara afbatana gildugleika. - Þá tvo nýsköpuðu prófasta sendi eg þér, þeim þriðja voru prestarnir ekki búnir að gjöra á fæturnar. Eins hef eg skrifað próföstum, að þið sira Guðmundur semjið kapitulstaxtann, og að þeir innsendi öll þar að lútandi plögg til hans. En gleymt mun eg hafa að segja þér, að sira Böðvar í Gufudal sé constitueraður prófastur í Barðastrandarsýslu. Nú hef eg áreiðanlega frétt um, að kaupmaður Ísfjörð er kominn inn á Eskjufirði og setztur þar að. En lása, lása! sagði Guðmundur gamli forstandari, þegar hann var að bestilla nauðsynjavörur fyrir stelpurnar við fabriqven.

Litla tilraun ætla eg að gjöra með að kippa portionsreikningum kirkna í lag þar vestra, þegar mér gefst tóm, en eg sé, að það mun koma að litlu haldi, þar eð eg sjálfur kemst hvergi.

Okkur hér líður bærilega, heilsa mín er tæp og dugur tekur að minnka til að bera eitt og annað smávegis andstreymi. Þó skaltu ekki trúa því, bezti vin, að eg sé orðinn að öllu móðlaus, eða sé fallinn til melankolie. Kona mín er við sína siðvanalegu tæpu heilsu. Forláttu, bezti vinur og amtmaður minn, þetta hraparlega hrip, og lifðu með þinni góðu frú kærustu og litla syni ævinlega blessaður.

Þess biður af heilum hug kona min og eg, sem Vil vera

þinn einlægur vinur á meðan eg vinnst til.

Geir Vídalín.


