

19. júní 1824

Það er of löng saga að segja þér allt, hvernig til er gengið með Skjóna þinn. Eg læt mér því duga að minnast þess, að eftir langa eltingaleiki af ónýtum erindrekum, gaf andinn mér inn að láta sækja kapal, sem á fallegt folald, og ríða henni eftir honum inn að Hellirám, því hann var lagður á stað alfarinn vestur að eg held. En strax sem hann sá barnið, snerist honum hugur og lét taka sig. Nú hefi eg þá fengið bezta meðal í hendurnar til að gjöra hann spakan hjá mér.

Eg veit meir en þú um biskups embættisveitinguna, því H. Stephensen kom hér í gaer á ferð sinni útí Viðey og sagði mér, að Cancelliets indstilling hefði verið approberuð af kóngi komin til baka, og hann segir embættið veitt með 1800 rd launum af kgs. kassa. En tillagið frá biskupsstólnum í jyllandí er þó aftekið. Og eitt og annað meira sagði hann mér um þetta. Eg er búinn að skrifa allt hvað eg veit sr. Steingrími um þetta. - --

Eg er ætíð þinn Á. Helgason. 

