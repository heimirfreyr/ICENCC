
<meta-info>Guðrún Jónsdóttir til Sveins Pálssonar</meta-info>
<meta-date>1784</meta-date>
 Elskulegi og ástkæri sonur.

Guð almáttugur gefi þér allar góðar og gleðilegar stundir fyrir sól og líf í Jesú nafni.

Nú er fátt í fréttum að para utan sult og dauða allt um kring, sem millireisendur geta bezt fortalið. Þó eg hefði 10 örk pappírs og tíma nógan, get eg ei þér sagt kinda og kúa skurð samt hrossa dauða. sem heyra er úr öllum áttum. samt hallæri manna á milli. Almáttugur guð vægi oss og veri náðugur. Ég kann mér nú varla betri huggunargrein en Haraldur Agðakóngur sagði undir sinn dauða (er hann fékk af eitruðu sári): Það verður snart betra. Því það sýnist. fari þessu fram til lengdar, þá muni verða aldauði, en sé hans vilji að láta oss lengur lifa, sendir hann einhverja hjálp, sem vér kunnum nú ei að sjá eður skilja meðan þessi neyð yfir stendur. Nú er ei bjargar að leita í kaupstaðinn. það hafa vor yfirvöld svo makað. síðan enginn grípur, sem hreinlega er bæjarleiðar fær, þá batni veðurátt. Ei get eg þér, né heldur vil. neitt af mér sagt, eg lifi á meðan eg lifi. Fimm eru kýr mínar lifandi enn og litla kvígan. og hálfur þriðji faðmur af heyi fyrir þær. En kindur eru farnar að fækka. því þær hafa verið skornar eftir sem á þeim hefur séð. Frammi Goðdalasókn er mér sagt það sé farið að skera það merglaust, tvær kýr eru dauðar í Gilhaga úr hor. því útheyið hefur drepið þver. Síðbæru. vonlaus, höfum við fargað. Guðmundur á Merkigarði ætlaði að skera Hjálmu sína. hún var í góðu standi. og hafði hann skipti við okkur, því hún er ung. -- Eigi verður Gróu á Vindheimum komið til að brúka meðulin, og engu verður við hana ráðið í því neinu. Súrt þótti Skúla á Skíðastöðum að hann fékk ei meðulin, þó talaði hann hægt. Sló eg svo uppá, að faðir þinn segði honum, að læknirinn vildi hafa skriflegt frá honum sjálfum um hans sjúkdóm, eftir sem þú sér í bréfi föður þíns, því eg vissi að hann mundi liðugar svara upp á hin spursmálin. ef þetta væri með.

-- -- Sárt þykir mér að vita þinn kulda og geta ei við gjört. Kona Þorkels hefur legið og Una líka síðan eftir jól og liggja enn í þeirri þungu landfarsótt, er hér gengur, og ei er hann farinn að eiga við peysu þína, en hann er í vaxandi dauða á allan hátt, búinn að skera aðra kúna sína. Mörg það hefur hann fengið og dugir ei. Nú vildi eg að þið Jón Björnsson gætuð eitthvað verkað í að útvega mér svo sem eina fiskavætt í vor, ef langi Jarpur lifir og verður fær að bera það, því það er allt svipur hjá sjón um þann dauða, sem verður á vori þessu, hver sem lifir, og alla reiðu er á komið. hvar um ei fleira tala. Ofan á allt þetta hefur faðir þinn verið tóbakslaus nú í hálfan mánuð, sem mér þykir ei betra en hvað annað, sem nærri getur, og þar fást ei bestur á, hvorki nær eður fjær, og er það sá eini hlutur, sem eg bið þig fyrir, ef einhver ráð hefur, þá fyrstu ferðir verða, að hugsa eitthvað til okkar. En eg get ei né þori þér neitt sent, því og veit ei hver skil fyrir því verða, en veit þó, að þú átt sjálfur bágt og meir en þarft sjalfur þinna muna meir en við. Guð minn bæti sjálfur úr því öllu. Súrt liggur í mér ef þú, hjartkæri sonur minn, gefur þig í að skrifa við þann fordæmdar þvætting, sem hér er verið árlega að bulla um og enginn guð er með. Sjái þeir nú alla reiðu eina fordild með Íslands uppkomst. Ég hef svo ótal margt að tala við þig, en má nú ei meira. Þar fyrir hlýt eg að hætta pári þessu, að hvers endingu eg fel þig, elskulegi sonur, almáttugs guðs vernd og varðveizlu um alla ókomna daga. Hann blessi þig bæði hér tímanlega og annars heims eilíflega. Þess óskar þig af hjarta elskandi Guðrún Jónsdóttir.

Heima seinasta sunnud. í þorra þér heilsar kerlingin gamla og systkin þín.
