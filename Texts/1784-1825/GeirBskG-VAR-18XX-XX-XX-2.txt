

Reykjavík (ódagsett).

Þú átt nú hjá mér, góði amtmaður minn, tvö bréf, hvort öðru ástúðlegra, og þakka eg þau af ást og alúð. En með hverju á eg nú að endurgjalda þau?

Af harðindum og harðindasögum er eg viss um, að þú faer meira en nóg. Þó má eg bæta því við, þér og fleirum til hugsvölunar, að prófastur sira Árni Þorsteinsson skrifar mér, að í Múlasyslu hafi fallið svo mikill snjór, að hann taki aldrei upp. -- Um eldinn eystra veit eg ekkert með sanni að segja, þó heyri eg, að hann ekkert mein hafi gjört af sér síðan í vetur, samt sjáist stöðugur reykur úr jöklinum og jafnvel eldur á millum. -- Hér gefur aldrei á sjó fyrir stormum og umhleypingum, og í Garði og Njarðvíkum hefur aðeins orðið fiskvart.

Ærið vandlátur þykir mér þú, að þér ekki líkaði fælleds bréfið um hospitalshlutina til kansellísins. Eg las það aftur og aftur og fann ekkert að lasta, og sendi það ásamt hinu um Hnausa-Bjarna status með mínu heiðurlega nafni í kansellíið. Verst er, að eg eftir á sé, að það er lygi, sem við segjum þar um gjaldið, en eg vona að kans. muni verða búið að gleyma þessu, þegar það fær nýjar skýrslur frá okkur. Stiftamtmaður kom til mín í fyrradag, og sagðist vera búinn að skrifa þér allt hvað hann hefði að svara þínum fælleds bréfum til okkar viðvíkjandi Bjarnarhafnar kirkju og hospitalinu, svo eg stend þar nú einu eins og best. Bið eg þinn kristinn kærleika að virða á bezta veg þá endurleysu, sem eg hef tvinnað saman um bæði þessi illskrímsli. - Nei, góði amtmaður minn, að blessa hospitalið get eg ekki fengið af mér, því eg hef bölvað því svo oft, að eg held að hitt ekki muni hrífa.

Sagan frá fjárkaupum eða föngum jóns okkar Ásmundssonar er merkileg. Verst er það, að eg þykist Vita, að Jón og limirnir muni nú fyrir löngu vera búnir með þessar kindur, og þá verður þú víst var við hann, annað hvort in originale eður fyrir hans hægri hönd Guðlaugsen, ef þessi þá verður viðlátinn.- Því er verr og miður, að eg veit að það er satt, að sumir prestar proprietarii flá kirkjur sínar, og er það illa. Hitt er að bíta höfuðið af skömminni að hælast um á eftir. Eg hef þrásamlega aðvarað prófasta að hafa auga með þeim, en það kemur fyrir eitt. Sumir klaga yfir, að kapitulstaxtinn sé vitlaus (og kannske að þeir _ milli okkar sagt - hafi nokkuð til síns máls), aðrir þykjast ekki fá peninga í kaupstöðunum fyrir kirknagjöldin, nema kannske með stórum afföllum. En flestir eru þeir, sem hanga með tönnunum við það gamla, nefnilega, að eingirnis sokkar, hvað sem þeir gilda í kaupstöðum, séu gildir og góðir fjórir fiskar, og þetta fær enginn engill þeim afprédikað. Meðal þessara hafa Dalamenn verið einna lakastir, og hef eg orðið var við, að sýslumaður þeirra, frændi minn, hafi jafnvel verið sömu meiningar, og er það ekki að undra, því hann er eins lags antiqvarius. Prófastar kynoka sér við að jagast við þá. En eg er þræll, fastur á fótum, og þó eg skipi þeim að innsenda portionsreikninga árlega með bilage, þá yrði það hreinn Augiæ stallur að moka. Eg er nærri því orðinn þeirrar meiningar, að enginn portionsreikningur ætti að vera til, og hefðu þá duglegir prófastar langt fríari hendur til að skipa prestum og proprietorum að byggja kirkjur vel og láta þær einskis þarfnast. En þetta láta kollegia sér til eilífðar nóns aldrei skiljast.

Frændi minn assessor segist hafa séð þrjá reykjarmekki þar eystra. jökullinn er sjálfsagt einn, annar Katla, sem þeir þar eystra sumir vilja hafa til að spýja, hvort sem hún vill eða ekki. En hver eða hvar sá þriðji er, veit eg ekki, nema hann sé það sjálfur. Hann er nú bráðum væntanlegur í landsyfirréttinn.

Þú mátt hafa einhverja sérlega andans gáfu að vita fjarverandi hluti. Þegar Klausturgráni brölti á fætur aftur, kom faðir hans að máli við mig, og fór (orð fyrir orð) sömu orðum um upprisu hans og þú getur til. En hvað leggja ekki slíkir menn og hann í sölurnar publici bezta!

Að sönnu vissi eg það, að klerkur þinn var misjafn maður, ágjarn og hrekkjóttur, samt að hann tók að gjörast æfur við ellina. Hitt ætlaði eg ekki, að hann væri það mannhrak eða illskrímsli, sem Guðlaugsen í klögun sinni Vill að hann sé. Þessi klögun kom mér illa, bæði vegna þess, að mér sýnist Guðlaugsen sem utansóknarmaður og óáreittur af klerki seilast til loku að klaga framferði hans, og sýnist mér slík vandlæting ævinlega viðsjárverð, eins og eg veit að hún, hvernig sem Ásgrímur svo er, mælist illa fyrir. Líka hugsaði eg, að karlgreyið mundi geta draslazt við embættið til hann segði frá sér eður að hann hyrfi til sinna feðra. Jafnframt því var eg hræddur, að eg í þessari hraksök ekki mundi fara rétt upp á kúna, ef að eg ekki sendi sira Ásgrími klögunina með skipun að fráleggja sér hana. En nú verður svo að standa. Afskrift af prédikun Guðlaugsens og Hellna boðorðasálminum sendi eg þér og þinni góðu frú til húsandaktar. En segðu mér nú í tómi þitt videtur um þetta hrakmál. Eg vona þó að hafa það gott af því, að fleiri ferðir verði á milli okkar en til stóð, því að eg hef uppálagt próf. sira Guðmundi að senda mér vitnaforhöret sem fyrst, svo eg viti hvort eg á að suspendera karlgreyið.

Stiftamtið hefur skipað þeim sira Grími og sira Jóni Matthíassyni að sitja kyrrum við þau þeim veittu prestaköll, og þykir mér svo margs vegna betur fara.

Hafðu innilegar þakkir fyrir bendinguna um formið á úrskurði mínum áhrærandi Laugarbrekkuskuld, og sendi eg hann nú prófasti með þeim fyrirmælum, að hann verði auglýstur viðkomendum. Sira Ásgrímur ætlaði annars að leika þar nett bragð. Hann skrifar mér í janúar, að sökin sé í bezta horfi að semjast milli Bjarna og hans, og ætli Bjarni að skrifa mér um það efni. En nokkru eftir fékk eg bréf Bjarna, daterað rúmum mánuði síðar, hvar í hann krefst af mér að leiða sökina til lykta, og minnist ekki með einu orði á pri[vat] forlíkun.

Þökk fyrir kapitulstaxta þinn, sem stiftamtmaður hefur afhent mér. Til borgunar fyrir hann sendi eg þér 2 ex. af vorum í ár og 2 af þeim frá í fyrra. Svo landf. þarf ekki að st . . la honum framar en honum sýnist.

Lifðu með þinni góðu frú kærustu ævinlega sæll, forláttu þetta vonda rugl, og unntu meðan okkur vinnst aldur til

þínum

Geir Vídalín.

Kærleikskveðjur frá konu minni til ykkar beggja.


