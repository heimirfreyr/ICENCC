Bessastöðum, 25. ágúst 1817.

Hjartkæri bezti bróðir!

FYRIR fám dögum skrifaði eg þér dálítinn seðil og sendi með Þ. Sveinbj örnssyni. Af honum fær þú að sjá, að eg er flutt frá okkar gamla hreysi og hingað komin með þeim ókostum, sem eg sagði þér, sem eru óþægilegri en hvað þeir eru skaðlegir. Eg ætla að ganga fram hjá fréttum öllum, enda man eg ekki, að þær séu neinar, sem mark er að. Nú er hér árferðí gott, mikill fiskur í vor og sumar, en gras_ brestur víða, þó verst hér, sem von er, því hér hefur ekki verið rækt' að til gagns mikið langa tíð, en það er aumt ráð, sem enginn rækir. Með seðli þessum sendi eg þér peysu, sem þú nefndir, og sokka. Hvorugt er gott, en þú getur þó gert eitthvað við það. Þó það sé nú synd og skömm fyrir mig, þar eg sendi þér ekkert til gagns, að mæða þig með bónakvabbi, og eg ekki sé, að eg nokkurntíma betali þér það, fer eg samt að mæða þig með að biðja þig, fyrst að láta mig fá hálft dúsín af' kantorkoppum, sem þér virðist mátuleg portion, rétt af fallegu steintaui, en ekki porsellini, því það er of dýrt til að brjóta og brúka daglega, og eina eða tvær spilkomur, - en ekki skaltu taka þetta þér í mein. Þetta skaltu skrifa á reikning Þorgríms. Hér er dæmalaus ekla á soddan, sem Símonsen getur bezt sagt þér. Hann hafði lítið eitt, en ekki fékk eg neitt af því, og bað eg hann þó, en of seint. Mig hefur lengi langað til að eignast eitt eða tvö glasljósa form, og þau bað eg þig um með póstskipinu, en það fór nú sömu leið og fleira, sem með því var sent. En ekki skaltu gjöra þér neinn haga fyrir heimsku þessa, því eg má ei hugsa að fá allt, sem eg þó þarfnast. Með póstskipinu bað eg þig og um stöve-kost, en eg fékk hann í höndlaninni fyrir gott kaup, það er að segja 15 mark í vörum eða smáp., svo við sleppum honum. Mér hefur nýlega fénazt tannhaks úr, sem brotin er á Skífan. Má eg biðja þig að láta mig fá skífu fyrir það. Það er glaslaust líka og í öllu óstandi, en Þorgr. getur ekki látið mig fá skífu fyrir það. Annars máttu, ef vilt, selja úrið. Faktor Helgi Bjarnasen hefur það að varðveita -- hann er hér svo nærri og kunnugur, og læt eg það svo fara umbúðalaust. Það sem þú hjálpar mér setur þú allt á reikning. -- Ekki er assessor Th[0rarensen] giftur enn. Allir segja hann hafi fengið fullkomið loforð fyrir þessari fröken Guðrúnu Thorarensen, sem hann fór að fría til í fyrra, og mun það vera satt að allra meining. Otti minn er kominn. Sagt er að kærasta hans hafi brugðið upp við hann, og einhver skömm segja menn sé í með þá, sem lofuð var Páli frá Vatni, -~ sagt að hann sigli ekki aftur í ár, hvað sem síðar skeður. Ólafur Björnsson Stephensen er giftur. Kona hans er Anna dóttir St. Schevings á Ingjaldshóli. Klerkar margir hafa dáið, og samt man eg ekki hvað þeir heita, nema sr. Auðunn, sem einu sinni var á Mosfelli, er nýlega drukknaður í Rangá fyrir austan. Stelpan mín lifir enn og er nú eftir langvarandi vesöld orðin frísk og efnileg og þykir flestum mikið falleg. Gáfur heldur fólk hún hafi líka. - Við lifum þolanlega hvað peningasakir snertir og sláum okkur í gegn stórskuldalítið, og hetalar þó Þorgrímur dálítið af sinni gömlu skuld til Sívertsens, og er hér á Bessabýli þó dýrt að lifa og óhreppandi yfirstamp hefur hér verið í sumar, hvað þá í vetur, en hér hrýtur þó líka meira að, einkum þegar fiskirí dálítið styður mann. -- Frændkona okkar, Margrét á Hvítanesi, er dáin, svo ekki getur Pétur mágur kvalið hana lengur. Svona hafa allar frændkonur okkar dáið ungar, líklega kemur nú bráðlega röðin til mín, því nú lifi eg ein eftir af þeim, sem voru systkinabörn við okkur bæði, nema eg veit ekki um Björgu systur Vora, líklega lifir hún enn. -- Nú, stíftamtmaður vor er farinn til fulls, segja þeir hér, 6, að drottinn sendi oss nú í hans stað þann við eftir óskum. Líklegt er, að þessi vor bæn komi aftur óheyrð. -- Eg get samt ekki látið vera að óska, að þú kæmir hingað með góðum kjörum, til að vera móður okkar til gleði á kvöld-tíma æfi hennar. Eg duga ekki til, því hún hefur aldrei haft hana af mér og mun ekki hafa hér eftir, því oft hef eg merkt á' henni, að hún óskaði eg hefði útspilað rullu mína á veraldarinnar skoðunarplássi, hún veit hvað hún syngur. Verði og svo, að eg verði öll, þegar þú næsta sinn sér föðurlandið, muntu líta til þess, sem eg hef skilið eftir í heiminum. Vertu sæll og heilsaðu konu þinni og börnum frá þinni heittelskandi systur Ingibjörgu Jónsdóttur.

Satt mun það, að úr majors Sch [eels] hefur aldrei komið til Þ[orgrims]. Þegar eg var nýlega komin til hans, fékk hann eitt gullúr frá major Scheel, dálítið, en mikið fallegt. Eg var að dást að úrinu við Þ. og samsinnti hann mér og sagði líklegt, að frú Scheel mundi eiga. Sendi honum svo úrið aftur með Jóni B. Stephensen, og hann kom með aðgjörðarlaunin til baka. Síðan eftir lét Þ. spyrja, hvort úrið gengi vel, og fékk já til svars, svo eg get ekki efazt um, að þetta úr hefur komizt skilvíslega í maj órs Scheels hendur. Annað úr en þetta áminnzta hefur Þorgr. aldrei fengið frá major Scheel, það þori eg að staðfesta með eiði, og þó hann (Þorgr.) játi hann hafi fengið eitt úr til að setja í stand og segist hafa fengið það betalað, en neiti að hafa tekið mót fleirum, það kalla eg ekki að verða tvísaga. Og víst er hart að bjóðast til að betala það, sem maður hefur aldrei haft undir hendi, eða er orsök í, að gengið er til grunna. Þetta kemur mér að vísu ekkert við, en eg gjöri það til að upplýsa sökina, svo þú sjáir, að hér er lítill háski á ferðum. Eftirspurn þeirra eftir þessu fortapaða úri hefur verið mikið óregluleg og komið sitt úr hverju horni og ekkert hangið saman. En svo mikið er víst, að úrið, ef það annars vantar, er burt komið af annarra völdum en Þorgríms, því mér þykir, ,sem áður hef sagt, líklegt hann hafi veitt gullúri því móttöku, sem hjá Þorgrími var, og hann sj álfur, major Scheel, betalaði aðgjörð á› og játaði síðar, að vel gengi, þá aðvar spurt, Lifðu vel. ' '


