

[Gen' biskup til Bjarna Þorsteinssonar]

Reykjavík, 5. september 1811

Launi þér, frændi, guð og góðar vættir fyrir öll þín góðu bréf. Hvað mörg þau eru, sem eg á ósvöruð, man eg nú ekki. Hitt veit eg, að eg aldrei get svarað þeim til hlítar og aldrei endurgoldið þína ástúð og tryggð, sem hún og þú eiga skilið. En þar eg óttast, að eg hafi stuttan tíma, grip eg fyrst til þeirrar sakar, sem mér er einna viðkvæmust, og er það míns góða Gröndals, og hef eg um hana margt að rita. En bæði brestur nú dug, og ófriður er hér eins og vant er. Gröndal varð veikur í febrúar 1810, hafði hann um tíma áður verið lasinn. Sjúkdómur hans var í öndverðu eftir sem eg hef getað frekast að komizt, sú hér um sama leyti grasserandi slímfeber. Þegar sjúkdómurinn hafði fengið ráð yfir honum, varð hann um sinn rænulítill per intervalla og gleymdi því flesta nærverandi, en fullt minni hafði hann á öllu því, sem skeð hafði í forneskju og jafnvel allt til næstu umliðinna 10_20 ára. Vit hafði hann enn nú allt á poesie og fleiru öðru. En þar hjá upp komu hjá honum einar og aðrar heimskugrillur, einkum sú að kona hans dýrkaði framandi guði. Nefndi hann helzt til þess vinnumann sinn, Gísla nokkurn, einn þann mesta slóða, sem eg hef þekkt. Svo ósönn, sem saga þessi var, gekk hún honum þó sérílagi nær. Strax sem hann varð veikur, tók doktor vor sér fyrir að lækna hann, og víst er það, að hann varði þar til um sinn allri alúð, því öll þau meðul, sem apótekið átti eftir (drasticis inclusive, svo sem ópíum etc.) voru ekki spöruð. En þetta kom um sinn allt fyrir eitt. Í fyrra vor kom hér Paulsen að undirlagi fruarinnar og eftir tilmælum sjálfs hans, og var hjá honum nokkrar vikur, og vildi það lítið Stoða. Óttaðist hann fyrir, að Gröndal hefði brúkað vel frekt af meðulum, einkum ópiatis og öðrum drasticis, en gaf þó von um bata með tímanum. Í vetur eð var byggði apótekari að undirlagi Klogs honum út að Nesi, svo nú var hann húsvilltur og karlægur, þar hjá varla flutningsfær, og þótti mér nú taka að versna málið. Um þetta leyti var Esjuberg liðugt, en hvorki vildi Gröndal það, og varla var honum þént með því, því nú var hann að öllu frá að hafa nokkra forsjón fyrir búi sínu. Frúin mátti ekki frá honum fara, þar hjá sjálf orðin mædd og heilsulin. Nú bar svo við, að Guðmundur í Skildinganesi lagði sterka fölun á Esjuberg handa dótturmanni sinum, Þórði frá Háteig á Akranesi. Samdi hann þá við Gröndal um að afstanda ábúðarrétti af Esjubergi í móti því, að hann skaffaði honum húsnæði hér og 11/2 kýrfóður fyrir 50 rd. Komst þetta í lag um síðir, þótt tregt gengi, því Dr. vor kom ætíð fram þar sem Gröndal gegndi verst, svo hann var fluttur með öllu sínu hingað eftir fardagana. Var hann þá krepptur og hold dregið úr fótum, svo að varla var vottur til kálfa, minnið ofur bágt með allt nærverandi og nýskeð, ýmist hiti eða kuldi í fótunum, hvorutveggja lítt þolandi. Leiddist þar af ógleði og einstakur órói á millum. En hvorki þá né síðar hef eg getað orðið var við nokkur animi pathemata, er orsakazt skyldu hafa af Jörgensens affairer. Þó þori eg ekki að neita, að þær kannske hafi verið með í fyrstu, því þú veizt að hann er maður dulur. Löngu áður var Dr. búinn að slá hendi af honum, og hann hættur nærfellt allri meðalabrúkun. Síðan hann kom inneftir, hefur honum mikið batnað, óróaköstin öll miklu linari og færri, hægðir orðulegar, fæturnir holdfyllast og kreppan minnkar, svo hann hefur nú nokkrum sinnum gengið einn yfir kamersgólf sitt og þrisvar komizt ofan til mín, samt með stuðningi, en milli húsa okkar eru ekki nema fáir faðmar. Fótaverkurinn batnar líka og minnið vex stórum, svo haldi hann við með sömu framförum, held eg hann verði kominn til nokkurrar heilsu til vors og kannske embættisfær. En hér er nú meiru máli að gegna. Eg þykist sjá, að það er bestemt, að hann ekki skuli þurfa að halda á því - amtm. Castenschiold og R. Frydensberg hafa komið oft að máli við mig og spurt, hvort hann ekki mundi ætla að sækja um pension, og hefur amtm. útþrykkilega látið mig vita, að þeir hlytu og ætluðu að fyrirstilla hann til afgang. Réðu þeir til, að ansögning væri skrifuð hér um í frúarinnar nafni, þar hann væri að álíta sem rænuskertan (sem nú ekki kann með sanni að segjast). Eg vakti þetta mál við Gröndal, þó með allri vareygð. Sagði hann mér þá bestemt, að hann ekki vildi sækja um afsked, þar hann fyndi sig að vera í betrun. Eins neitaði frúin, sem oft sagðist hafa talað um þetta efni við hann einslega, að sækja um hans dimission í sínu nafni, og kvaðst heldur vilja taka á móti hverju sem að höndum kæmi en voga sér í þá hættu. Hér stóð eg þá ráðalaus. Á aðra síðuna vissi eg og veit, að Castenschiold, sem fregnin segir að hafi gefið Thorarensen víst loforð um þenna póst, mundi gjöra allt til að Gröndal kæmi frá. Af justitsr. Einarsen býst eg ekki heldur við miklu góðu, því bæði hefur þeirra verið fátt á milli, líka er það launaviðbót við hann, þegar hann kemur upp í Gröndals stað, og í þessum tíðum heitir að hver sé sér sjálfum næstur. Heyrt hef eg og, að í bruggi sé að nedlægge prótest í móti, að Gröndal megi framvegis þjóna í réttinum, þótt hann komi til heilsu, paa grund af hans deltagelse i jörgensensaffairer, svo hér sýnast flest járn á lofti. Koefoed veit eg líka að Inóvírar allt fyrir að koma í hans stað, og er sagt hann hafi fengið góð fyrirheiti þar um af sínum gömlu patróner þar ytra. En varla mun hann fá skipgöngu við Thorarensen. Í Gröndals stað þjónaði í fyrstu Petersen, fyrir nokkra litla þóknun, síðan Koefoed fyrir ekkert, til þess í vor, að Thorarensen kom inn. Etatsr. Stephensen var hér fyrir skemmstu. Töluðum við þá Vítt og breitt um þessa sök, sagði hann mér þá, hvað þú hefðir skrifað sér henni viðvíkjandi, og skildist mér sem hún lægi honum þungt í skapi. Sjálfur átti hann og tal við Gröndal um þetta efni, og kom okkur þá ásamt, að það eina sem gjörast kynni, væri að gefa þér fullmakt að skrifa í hans nafni til kans. og biðja það að leyfa, að embættið mætti standa óveitt til n.k. júlím., þá hann vænti innan þeirrar tíðar að hafa fengið heilsu sína aftur, eins og hann vænti, að það vildi leyfa, að hann mætti þá taka við embætti aftur. En sjálfur vildi hann borga þeim, sem á meðan þjónaði því í forföllum hans, það af launum sínum, sem koll. vildi til segja. En hér um hét etatsr. að skrifa þér greinilegar, samt viðleggja anbefalende attest. Eg veit eg ætti að útvega attest Klogs um að Gröndal sé í betrun, en þar hann er maður opinmynntur, þori eg varla að fara því á flot, því hér sýnist nauðsyn að sökin fari um sinn að sem fæstra viti. Fullmakt Gröndals til þín þessu efni viðvíkjandi vona eg að fá áður en eg enda seðil þenna, og hætti eg við hana um sinn, kynni eg ekkert að afsaka mælgi mína um hana, nema það, að eg skrifa til þín, og hitt, að hún liggur mér ekki í léttu rúmi.

Nú hefur seðill þessi legið um hríð, og í þessu millibili kom Thomsen frá Leith, en engin sérleg nýmæli færði hann, nema fredsrygter, sem eg vildi óska að væru sannar, því þess fyrri fæ eg að sjá þig. - Þess hef eg síðan vís orðið, að kommis. hefur skrifað Klog og óskað hans vitnisburðar um Gröndals sjúkdóm, en þar hann hefur afsakað sig frá að gefa hann fyrr en hann hefði upp á ný gengið nokkurn tíma til Gröndals, svo er útsett að gefa indstilling um hans afgang til þess Thomsen fer, sem varla verður fyrr en að mánuði liðnum. Annars hefur Klog verið hjá honum og erklærar hann í stórri og þekkjanlegri betrun, sem hann og kann með sanni að segja, því nú sé eg mun á honum með hverri viku. Held eg því að attest Klogs verði þeim til lítillar stoðar, sem vilja koma Gröndal frá. Eg vona að geta fengið afskrift af því og sent þér með Thomsen.

Man eg hvað þú skrifar mér um oversættelse af N .testam., en til þess þarf meiri rósemd bæði hið ytra og innra en eg nýt, þar hjá vantar mig mörg nýjari hjálparmeðul, því res angusta domi hefur nú um langa tíma hamlað mér frá að kaupa aðrar bækur en almanakið, vel að skilja, þegar það hefur verið að fá. Þó hef eg talað um þetta efni við sira Árna minn Helgason, og kom okkur ásamt, að hann skyldi eiga við pistlana, en eg við evangeog acta. En hvað úr þessu verður veit eg ekki.

Það sem eg veit fréttnæmt hef eg allt tínt í seðil til Thorgrimsens míns og þykir mér óþarfi að auka þér leiðindi með að sjóða það upp aftur. Nú heyri eg að Petræus sé farinn að hrista sig og mun því ráð að hætta. Þér heilsar kona mín og allt mitt hyski, samt þinn

Geir Vídalín.


