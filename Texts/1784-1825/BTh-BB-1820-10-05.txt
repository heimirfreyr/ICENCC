[Bréf til Boga Benediktssonar.]

1. Gufunesi þann 5ta Octobr. 1820.

Háttvyrdti og hiartkiæri Tengdafadir!

Med þessum mínum fyrstu Línum til Ydar þacka eg Ydur innilegast allar Velgiördir mér audsýndar og fyrst og fremst fyrir Konuna sem mér er meira verd en allt þad henni fylgdi og fylgia mun þó tvöfaldad Væri, því Ydur ad segia er hún jafnflýrulegri vid mig nú en fyrst eptir ad Vid vorum gipt og eckért kippir hún sér upp Vid þó af mörgu sé lítid til hiá mér. Ferdin mátti segia ad gengi ockur uppá hid allrabesta þó ei værum vid ýkja fliót á henni, því fyrsta Dag komustum Vid ecki lengra en ad Hiardarfelli, annan ad Stadarhrauni, Sunnudaginn ad Stafholti, Mánudaginn ad Leyrá og á Pridjudaginn heim og þad var hardasti Afánginn. Alla þessa Daga höfdum vid þad æskilegasta Ferdavedur nema framanaf Sunnudeginum, en þó vard enginn gagndrepa, en eptir Middegi Sunnudagsins höfdum vid einnig besta Vedur en seinasta Daginn höfdum vid svo gott Vedur, ad eg var ad spauga vid Hildi m. útaf Þokunni sem flúdi úr öllum Dölum þegar vid komum ofaní þá þó þeir væru fullir af henni þegar Vid komum ad þeim. Vid Raud minn líkadi henni æ betur og betur þó henni í fyrstu þækti hann lítill, og ei sá eg betur en ad hún giæti allvel ridid þarsem Vegurinn var gódur. Sú Umskipting er nú skéd á Högum mínum, ad eg er búinn ad fá Arness Sýsslu, ecki Rángárvalla, hvörja Sýsslumadr sái. J. Gudmundsson hlaut - eg hefi nú í kröptugasta Máta aptur sókt um annadhvört ad fá Rángárvalla Sýsslu eda mega vera kyrr og heyrt hefi eg ad eg muni fá þau umbednu Skipti á Rángárvalla Sýsslu - en þared eg hefi fengid Bestalling fyrir hinni, verd eg ad giöra Anstaltir til ad fá henni stýrt fyrir mig i Vetur, en þad skársta er ad eg þó á hálfar Inntektir af henni frá 22m Junii nærstl., en míns egin Embættis óskerdtar ámedan eg stýri því til þess þad er veitt. Eg fer nú austur eptir Helgina til ad athafna mig í þessu Efni. Amtmadur á Hvítárvöllum er nú veikur og sængurliggiandi og Landphysicus er hiá hönum. Þegar eg fór sudurum Skardsheidí í Borgarfyrdi med Hildi m. mætti eg hönum á Heidinni og fór allt rétt vel ámillum ockar, en þá var hann allareidu siúkr og hafdi ádur legid 3 Daga útá Akranesi, hvar hann á Ytrahólmi hafdi verid ad siá sér út Stofustædi. Hann spurdi mig hvört eg hefdi látid lýsa med ockur Konu m. og sagdi eg hönum þá hid sanna, ad eg hefdi tekid Vielsebrev hiá Stiptamtmanni. Stiptamtm. minn er nú Fullmektugslaus þar Blondal er farinn til Húnavatns Sýsslu er hönum hefir hlotnast - hann ætlar framvegis engvann Fullmektugann ad taka en brúka Haldór Thorgrs. af Medaumkun fyrir Skrifara.

Ull er fallinn í Reikiavík nidur í 20 Skl. @ því enginn hafdi bodid neitt uppá hana í thn. Ognar falliter þar- Ryberg, De Coninck, Meyer og Trier falleradir og sá seinastnefndi uppá 8 Millionir - eg veit ei hvört Mark Hamb. BCo eda Rbd. Upphlaup og ný Constitution í Neapel en Austurríkis Keysari ætlar ad senda þángad 60,000 Manns til ad setja nidur í þeim Rostann. I Danmörk skal Astandid vera hid bágasta. Bændur gánga frá öllu þar þeir ei géta goldid Skatta sína &0. og Danskir Kaupmenn skulu engvann Credit hafa utanlands.

Ekki gét eg nema med Skada mínum fengid Makaskipti á Gufunesi og ödrum Jördum hiá Secretéra ef eg fer í burtu, eg læt mér einnig hægt um þad, því Gufunes var af Páli sál. selt Arid 1809 fyrir 700 rd. þegar þó öll Hús voru stædileg en eg sel þad fyrir 1000 rd., og vona ef eg lendi í Arness Sýsslu ad ná Hiálmholtinu aptur, og kannské hinum Helmingnum af Skambeinsstödunum. Ei vill Knudsen honorera neitt frá Sr. Grími, enda þarf þess ecki eptir Kringumstædunum _ eg vona med Póstskipi fullkominnar Vissu um hvar eg lendi og þá má skrifa meir um þad oeconomiska. Þó hér sé, eins og eg sagdi Ydur, lítid til af öllu, gétum vid samt hiálpad ockur í Brád og best er ad útvega sér smátt og smátt. Fyrir Hildi m. þori eg ei annad en setja í Eckiukassa, bædi eptir móralskri Skyldu og líka þar þad er Lagaskylda - ecki ad tala um ad Manni er þá óhætt ad deja þegar h ann æ tla r 5 é r, M (þó ecki egi ad hafa slíkt í Fíblskaparmálum).

Hildur m. giörir heldur mikid úr Omagafiöldanum hiá mér. Jórun Kona gamla Gísla (79 Ara) og litla Ingib. Dóttir Haldórs Rádsm. m. 12 Vetra eru verulegir Omagar. Ingib. Nidursetningur 19 Ara og brúkud í Sumar til Hei Raksturs og í Vetur í Fiós, er ei þúngur Om. Ivar 18 Vetra og Sig. 15 Vetra slóu og þad ei miög lítid í Sumar, og brúkast í Smalamennsku og Flutningaskiökt og sá fyrri á ad róa í Vetur. Misera qvidem sed non omnino afflicta respublica! Eg bid audmiúkl. ad heilsa Tengdamódur minni, Jfr. Sólveigu, Módur Ydar og öllum heilögum og er med Forlátsbón á Klóri þessu

Ydar einlæglega elskandi og vyrdandi Tengdason B. Thorarensen.

P. S, Gott væri ad koma Jens l. ad Vetri fyrir hiá Sr. Arna, -- hann er göldróttur Informator og Meistari til ad vekja Vísinda Forvitni hiá Unglingum og giöra þeim studia skémtileg -~ adieul


