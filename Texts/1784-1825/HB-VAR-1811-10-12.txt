Viðey, 12. okt. 1811.

Hjartkæri bezti bróðir!

SÍÐAN eg seinast skrifaði þér með húkkerten Seyen, hefur það eg man ekkert fréttnæmt til borið. Samt má eg nú ei undan fella með kaupmanni Thomsen að láta þig Vita, að við móðir mín lifum enn heilar á hófi. En þó hef eg nú ekki að segja af því, að eg lifi rétt vel, hvað mest orsakast af ónýtum hekymringum fyrir því ókomna. En sleppum því. Enginn bætir mér slíkt. - Etatsraaden var hér nýlega. Hann sagði mér, að hann ætlaði ráðleggja þér að sækja um n.a. [norðuramtið]. Eg lét eins og eg kæmi úr fjöllum og sagði þú mundir ekki voga það, enda mundi soddan aldrei verða framgengt. Líka væri altíð fullt af hafís fyrir n[0rðan] og máske ekki fyrir alla að taka við af a[mtmanni]. Ætíð finnst mér eins og Etatsr. sé um þig hugað, og eg held hann hafi einlægan þokka til þín, sem eg gleðst yfir, því hann er maður vitur og vel í mörgu. Eg skrifaði þér í sumar með Sívertsen í Hafnarfirði. Það bréf mun nú til skila komið. -- Þó það, sem eg skrifaði þér með P[etræus] og Þ[0rgrími] okkar, komi ekki að öllu leyti saman við það fyrsta, máttu ekki taka fyrir laussinni af mér, því þú getur varla ímyndað þér í hvaða beyglum eg var um þær mund-ir. -- Skyldi nú svo vel fara, að Þ. kæmist til Hafnar, sem eg þó varla gjöri ráð fyrir, muntu mín vegna gjöra honum það gott, sem þú getur, og umfram allt bæta og forædle hans hugarfar, og þú getur það víst, því maðurinn mun reynast að hafa gott hjarta. Líka verður þér hægt að þekkja Þ., því hann er frómlyndur og opinskár. Það má að vísu gjöra mig hugsjúka, að Þ. sigldi, þar fólk kann segja það hafi hlotizt af mér, og líka kann hann verða opbragt og rata í háska af sjúkdómum, en sjálfsagt verður hann fátækur. En á hina síðuna er eg svo róleg af að vita, að þú (ef hann kemur til Hafnar) lærir að þekkja Þ., og ef hann reynist að vera skikkanlegur maður, gleður þú mig með þeim fréttum, því bezt allra manna trúi eg þér, og góðar þættu mér þær fréttir, því eg Vildi óska að Þ. hagaði sér svo, að eg ekki neyddist til að bregða tryggðum við hann. En í mótsettu tilfelli, nefnilega að þér ekki líki hans framferði eða ráðlag, þá muntu aðvara mig, bezti bróðir, og ekki líða að eg af einfeldni flani inn í svo ófarsælt - Etatsraaden, sem eftir vitlausum eftirréttingum Björns á Felli afréð Þ. sigling, sagðist hafa iðrazt eftir það síðar, þá hann hefði heyrt, að hann vildi læra að gjöra við úr, því það væri næsta þarflegt hér, hvar enginn er því vaxinn, en margur eigandi að úri, og fyrir þá skuld hefði P [etræus] okkar keypt hér um pláss 20 úr í sumar fyrir hálfvirði, sem hann ætlaði að ábatast á.- Eg skrifa nú Þ. til með Thomsen. Sé hann kominn til Hafnar, þá sýnir hann þér bréf mitt, ef þú vilt. Það verður annars samstemma því, sem eg skrifa þér. -- Ekki fór gamla fóstra vel við mig í þessu, að hann var nú svo óeinlægur, lastaði fyrst þennan ráðahag eftir velþóknan, þrætti svo munnlega og skriflega fyrir á eftir, ~ og er þetta ellibreyskleiki, en ekki af illgirni fyrir honum. Mikið leiðinlegt er nú orðið að uppvarta hann, karlfuglinn, og kannske það hafi meðfram komið mér til að afsegja ei Þ. Já, aftur ítreka eg. Drífðu upp á Þ. með að taka úrin fyrir, eða þá eitthvað, sem honum er að gagni. Víst tekur hann það vel af þér. Eitt óttast eg, það er, hvað af Þ. muni verða, þegar hann kemur aftur. Áður hann fór var hann svo einfaldur að lána Birni 300 rd. Líklega býður hann Þ. aftur til vistar og er það ekki góður staður, sízt ef O. hérna skyldi í vor setjast þar að. Ráðlegðu honum hvað hann í þessu falli ætti að gjöra. Eg hætti sem fljótast í þetta sinn. Móðir mín biður hjartanlega að heilsa þér. Fyrirgefðu nú pistilinn og gleymdu ekki þinni Ingibjörgu Jónsd.

Í tilfelli af, að þú sæktir um n[orður] a[mtið'] og fengir það, biður móðir mín þig í allra krafta nafni að koma þó samt inn hér fyrir sunnan.

Mikið ofboð” er eg hrædd um, að' móður minni finnist lítið til Þ[orgríms], þó hún hafi gefið eftir, og hef eg þó þúsund sinnum sagt og segi enn, að öllu skal hún ráða. Líkast er, að” Þ[0rgríms] lága stand sé orsök í þessu. Drottinn veit, að eg á bágt, -- þó vill hún ekki að eg snúi aftur - nema ef eitthvað félli upp› fyrir honum, og hefur þó Þ. verið sérlega góður og hoflegur móti henni. Eg held líka, að henni þyki hann ei framsýnn í peningasökum, því hún er mesta forstandskona.


