Viðey, 8. júlí 1811.

Góði bróðir! 

ÞAR hr. kaupmaður Sivertsen í Hafnarfirði er sagður snart reisuferðugur, má eg ei undan fella að tala við þig dálítið í anda. - Fyrst að þakka þitt góða bréf með assessor B. Thorarensen, sem bæði kom fljótt og vel.

Síðan eg skrifaði þér með Petræus hefur litið borið til frétta það eg man, nema ef þú telur það, að mad. Elín andaðist í okt. í haust eð var. Lítið stöj var gjört af útför hennar. Kyrurgus H. Bachmann er dáinn. Hann fór á Hvítárvöllum. Hann var þar að lækna ofboðslega meinsemd, sem Sveinbjörn hafði í lærinu. Sveinbjörn deyði mánuði síðar en Bachmann. Klerkar nokkrir hafa dáið, meðal þeirra enginn nafnkenndur, nema ef það væri sr. Gísli á Breiðabólstað á Skógarströnd. Þórður okkar er kominn til amtmanns Stephensens fyrir þénara í stað Böðvars, sem nú er vígður fyrir kapellán að Holti í Önundarfirði. Amtmaður Stephensen hefur nú flutt búferlum að Hvítárvöllum. Sr. A. Helgason er nú prestur á Reynivöllum, hann eignaðist í vor son, sem fæddist andvana. Ætli að þú trúir ef eg segði þér, að Guðrún Egilsdóttir væri gift hálfsextugum presti, sem ekki hefði siglt (þú skilur það). Sr. Hallgrímur okkar í Görðum varð nú samt svona hlutskarpur. Faktor Biering er giftur systur konu Knudsens, sem Anna heitir, þær eru dætur Hölters beykis. Thorgr. þekkir það. Alltaf er sr. Hjörtur bróðir ógiftur. Lítið er látið yfir velgengni hans. Þeir herrar, Vigfús prestur og Árni Davíðsson, lifa báðir við sömu kjör, ekki hefur sá fyrri, það eg veit, fengið prestakall, og Árni sækir sjaldan. Sr. Brynjólfur okkar hefur nýlega eignazt son, sem Einar heitir. Madame Jórunn í Odda er farin að búa á Brekku hjá tengdasyni sínum, justitsraad Einarsen. Lektor S. Jónsen er vígður til prests að Odda og fluttur þangað. Mikið er St.  e. Ólafi Stephensen] nú farið að hnigna og held eg að hann fari nú snart, svo að\ móðir mín hafi hér ekki lengi skjól. Móðir mín er og svo orðin ofur lasin og bætir ekki lítið til kuldinn, sem hún og allir mega þola hér. Í vetur var eg oft fárveik af tómum kulda. Það lætur og svo að líkindum, að hús þetta sé ekki lífvænt sökum kulda á vetrardag; sem enga viðgjörð hefur fengið í næstum 20 ár. *Annars má kalla, að nú sé hér mjög hart ár vegna hafíss og grasleysis. Ekki er eg ennþá búin að fá neitt lambskinnið. Ef eg fae nokkurt, sendi eg það með Petræusar skipi, eða þá Clausen, ef P. skip kemur ekki. Jens Klog er dauður, bróðir læknis vors, hans pláss hefur Jón Guðmundsson, bróðir Otta, fengið. Klog var afhendingarmað: ur við ensku höndlanina. - Eg hef jdregið, bezti bróðir, þangað til seinast að segja þér neitt um ástand mitt. Ennþá hef eg til hvorugs besternt mig. Það er í sannleika ekkert gaman að vera ein í ráðum, þegar um svo mikið er að tefla._Síðan eg skrifaði þér, hef eg orðið vör við aðskiljanlegt hjá Þ[0rgrími], sem mitt sérsinni hefur ekki fellt sig við. Hef eg þá reynt til að biðja hann bæta úr því, sem mér hefur fundizt áfátt, en til míns stærsta angurs ætíð farið óbænheyrð, ogkenní eg það meir þeim selskap, sem hann er í, en honum sj álfum. Ég hef' líka eftir mínum litlu efnum gjört honum þénustu, sem hann hefur þegið, og eg hef vaktað mig fyrir að biðja hann neins, sem peningasakir hefur snert. Ég meina ekki., að Þ. sé hér fyrir varmenni, en held sem fyrri að [hann] hafi gott hjarta og sé vel gáfaður. Sjá þykist eg og svo, að eg á erfitt með að lifa, þegar þessi þénusta bregzt, sem líklegt er að verði vonum bráðara. Líka gjöri eg mér grillur um, að Þ.vmuni missa forþénustu þá, sem hann hefur haft„sem samgilt hefur þeim prestaköllum á Íslandi, sem kölluð eru góð, ef ei þeim beztu, þar þeir handlandí pressa út alla, silfurpeninga í landinu með þvi geipilega verði, sem þeir bjóða í þá. Heyrt hef eg stundum, að hann hefur viljað sigla og kannske læra að gjöra við úr, og svo fullkomnast í kúnst sinni. - Úr þessu verður líklega ekkert, og er máske óráð, þar tíðirnar eru svo dýrar. Síðan eg fekk bréf þitt, hef eg ei talað við Þ., og fyrr en eg tala við hann, get eg ekki sagt þér þetta fyrir víst. Þó hefur mér oft dottið í hug að bestemma mig frá, - því svo lengi sem hann er í þessum selskap, kem eg engu til leiðar -, og að fá hann þaðan burtu, er ekki að hugsa fyrir mig. - Hefði eg treyst mér, hefði eg haldið áfram, þar eg aftók það ei strax. Eg ætlaði, að hann mundi láta að orðum mínum; en gróf feil hefur hann engin.- Hefðir þú komið í sumar, hefði allt farið betur. Eg hefði þá getað talað við þig mér til hugfróa, og við svo komið okkur saman um þetta. -~ Fyrsta skip, sem héðan fer til Hafnar, skal færa þér seðil frá mér. Heilsaðu Thorgrimsen mikið flittigt frá mér og fullvissaðu hann um, að það sé engin hans skuld, þó eg skrifaði ekki um þetta með honum. Það var sú orsök, að Þ. talaði ekkert um frá því fyrst í fyrra vor þangað til löngu eftir að 8.  e. Sig. Thorgrimsen] var allur á burt, og eg áleit það, sem hann hafði kalsað, fyrir laust flapur, sem eg vildi ei bera á borð fyrir þig. Þó eg hefði nú verið svo óþakklát að mistryggja 5., var mér þá ei lafhægt að skrifa með Thomsen, Flod, Bóne eða einhverjum, sem fóru með sama skipi, - og meiri fyrirhöfn kostaði að koma því á Flateyjarskipið. Ef eg nú hætti, máttu ei taka það svo, að eg hafi haft þig fyrir narra. - Móðir þín biður mikið að heilsa þér og segist senda þér seinna það, sem þú hafir beðið hana umuMargt hefði eg meira að segja, ef eg þyrði það vegna bágra milliferða. Þú sér 'af þessu, hvað vigtugt það væri fyrir móður þína, að þú fengir hér embætti, því hún er og verður ætíð á hjarni fyrir mér. Lifðu ætíð vel og ánægðari en þín elskandi systir Ingib. Jónsdóttir.

 
