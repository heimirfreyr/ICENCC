

Breiðholti, 25. ág. 1823

Eg gleymdi í gærkvöldi, þegar við þig talaði, því sem átti að vera erindið, og verð þvi að senda með þessar línur. Kenni eg bókum þínum meir um þá gleymsku mina heldur en því vini, sem eg þá nærðist á. Eg ætlaði nefnil. að koma með þeim expr., sem vestur sendir með dóm Ásgríms, seðli til hans, og legg hann hér inn, því mér þykir það til hlýða, fyrst eg lét mig fanga til að færa hans sök, að skiljast nokkurnveginn hreinlega við það mál, en for kuriositets skuld læt eg það vera óforsiglað og bið þig setja oblátu fyrir. Að þú og biskup hafið honum einhverja likn geymda, hefi eg biskups bendingu fyrir mér, og til þess er biskup að bera hann fyrir. Eg gleymdi og að minnast þess við þig í gærkvöldi, að conferensr. St. hefir í áformi að biðja þig eða biskup um dóminn yfir sra Ásgrimi, sem var í því skyni, að eg brúki hans orðatiltæki, at forevige ham i Klosterposten, því líklega hefir hann heyrt, að dómurinn væri meistarastykki, og nokkuð mun vera til í því, þó eg og Ásgrímur ættum máske ekki að segja það. Mest dáðist eg að því, með hvað vægum orðum vægðarlaust var dæmt, svo mér liggur við að segja um þig það sem Lúther sagði um Melanchton: Mikið ertu léttstígur, 0: þegar þú vilt það við hafa. Og vertu nú sæll . . . .

P.S. Er það ekki til siðs að bjóða sína þénustu? Eg geri það þá líka, þó svona, að þér er heimilt að biðja um kind, þegar þarft í pottinn til haustsins, og það meira sem þú vilt til mælast og eg á hægt með.


