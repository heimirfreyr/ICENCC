

28. marz 1822

Eg átti raunar ekki að skrifa þér til núna, því ferðin kemur svo fljótt að, að eg get ekki skrifað þér rækilega sem skyldi; í milli er þó nokkuð betra en ekki.

Þakklaeti kemur nú fyrst innilegt fyrir þín 2 elskuleg tilskrif, annað með póstinum, hitt líklega með þínum legáta. Vertu blessaður fyrir þær bendingar, sem þú gefur vorum höfuðsmanni, miðandi til þess að hann tempri laganna stundum undarlegu atkvæði til þess sem betur má fara; þegar þeir eru til, sem eggja á hina hliðina, er gott að aðrir taki í tauminn, sem slakari vill verða.

Hvað út af því komi að eggja vin okkar í Reykjavík til að flýta fátækrareikningum, læt eg ósagt, eg hefi heyrt svo margt um það efni talað, að eg veit ekki hvar lendir, þó þeir komi. Allir sjá hvað óbillegt er, að hann hafi skaða fyrir lán til þess vesens, en öðrum þykir þá líka tvísýnt, hvort viðkomendur muni vilja svara fyrir mörg ár í einu, eða remanentes fyrir þá líka, sem burt eru fluttir eða öreigar eru orðnir síðan, en geta í tíma tilkvaddir praesterað præstanda, og satt að segja verð eg feginn, fyrst nú er svo óheppinn að vera kominn að þeim sökum, meðan allt liggur í þagnaðargildi. Eg vildi eg hefði nokkuð af þinni conduite í þessum graut, og sleppi þessu efni svo. Ekki veit eg hvað þú meinar, þegar talar um overauditeurs okkar fyrirætlan, eg að minnsta kosti veit ekki til þess. Harðindi haldast þau sömu og áður og ná yfir allt land nú. Þegar hláka kemur, skal eg hugsa til þín og jafnvel drekka punch, ef fæst um kvöldið. Forláttu nú þetta rugl. Við kona mín óskum þér og þínum alls góðs, og eg er þinn einl. elsk. vin

Á. Helgason.


