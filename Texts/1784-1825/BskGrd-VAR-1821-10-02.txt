

Breiðholti, 2. október 1821

Innlagt bréf komst í mínar hendur í gærkvöldi, og ný býðst ferð vestur. Eg verð því að heilsa uppá þig snöggvast, og fæ þó varla af ferðalang ykkar að bíða. Helzta efnið er samt að svara þeirri spurningu, sem stóð neðan undir þínu seinna bréfi til mín, og er þá svarið eins og þú áður til gazt mundi verða. Þeir segja um þig þú sért harður, hafir bætt á skulda útsvar þeirra, sem búa á Stapa umboðsjörðum, og auk þess sért þú nokkuð stórbrotinn í viðtali. Meira hefi eg ekki enn frétt, skal continuera þegar við bætist. Sjáðu nú að þér, svo þeir tali þér betur til, ef þér þykir ei þetta nógu gott. - --


