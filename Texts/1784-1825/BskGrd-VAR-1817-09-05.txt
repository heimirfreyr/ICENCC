

Reykjavík, 5. sept. 1817

Með þessum seðli er áformað að svara þinni löngu skrá til min viðvíkjandi voru félagi og einkum þess sameiningu við Landsuppfræðingarfélagið, er þú lézt mig á þér merkja, að þér þætti svo girnileg, þó með vissum skilmálum. Einar og aðrar meiningar, sem þú lézt í ljósi við mig í því bréfi, eru mikilsverðar og eg held sannar, en þær eiginlegu ástæður fundust mér ekki svo sterkar, að eg fyndi hjá mér þá sannfæringu, að í hennar trausti vildi gera nokkra tilraun um að koma til vegar samfélagi milli félaganna, og hefði ei verið vakið til máls við mig að fyrra bragði af forseta Landsuppfræðingarfélagsins, hvað af þér væri skrifað um þetta efni, mundi eg hreint hafa látið það liggja í þetta sinn; þar af sér þú, að hann utanlands frá hefir fengið að vita þennan þinn vilja. Eg vil nú stuttlega koma við þær ástæður, hverra vegna þú girnist sameininguna og það með félagsins officina sé hér inni, 1. Með því hindrast, að peningar gangi út úr landinu. Það er satt, en þó ei aðrir peningar en þeir, sem ganga til erfiðislauna fyrir þá, er að verkinu við prentun og band bókanna erfiða, því öll materialia verðum við að kaupa utanlands frá. Það ganga þá ei töluverðir peningar héðan fram yfir það, sem yrði að ganga hvort sem væri, ef nokkru ætti annars að kosta til bókaprentunar. Því tillög þeirra ytra svara víst erfiðislaunum þeim, er félagið verður að gjalda - og tillög héðan langt frá því að vera meira en fyrir materialia; en grunur minn er, að skyldi félagið hér aðeins hafa sína officin, svo mundu þeir ytra hætta bráðlega að leggja til, þar fjarskinn gæfi þeim tilefni til að vefengja félagsins nytsemi. En hvort sem Væri, svo er hitt víst, að Ísland tapar ei töluverðum peningum þar við að prentað er ytra, því auk þess áminnsta, svo eru erfiðislaun minni í Kaupmannahöfn en hér, og transport þaðan til ymsra hafna kringum land vort bæði auðfengnara og kostnaðarminna heldur en frá Reykjavík út um landið. 2. Þú segir þig vanti þar menn, sem með gáfum hafi margvíslega reynslu og með henni efli félagsins hag. Þetta er mikið líklegt, en eg veit ei, hvort við höfum uppgrip af þess háttar mönnum, því það er ekki altíð, að reynsla verði samfara árunum. En þó svo væri, þá er aftur margt, sem gerir oss hér miður hæfa til að standa fyrir prentun bóka heldur en þá landsmenn, sem sitja í Höfn. Hyggnir menn hér hjá oss kunna þar fyrir að vera góðir til ráða, en síður til framkvæmda. Fyrst fer áræði að réna með aldri, síðan eru embættisannir nógar hjá flestum eftir þeim landsvana, sem þú þekkir var á meðal, hvar enginn erfiðar innan lokaðra dyra, hvar embættismenn flestir verða að vera innan um sitt heimilisfólk og allir framandi ganga inn að sérhverjum hiklaust, slaðra við hann hálfan heilan dag, kalla dramb, ef samtalið er slitið etc. Eg hefi nóg af eigin reynslu um þetta að segja. Athuga nú þessu næst, hvað þessir fáu helztu menn búa hér strjált, langt frá prentverkinu og þess háttar, og örðugleiki sem á er fyrir þá að ná saman til að ráðslaga, og þú munt sjá, að hér getur aldrei nema einn ráðið svo vel fari. Nú kemur til þetta, að búskapur Íslendinga er fyrirhafnarmeiri en nokkur husholdning í Höfn, og flestir ef ei allir hér þurfa með sjálfir að líta eftir honum. Eg segi þér það satt, að hér eru ekki margir, sem geti skipt sér af öðru en því, sem eiginlegast heyrir til þeirra efnum, og séu færir um að fást við það, sem menntun viðkemur. Hefði conferensrad Stephensen ei verið sá dugnaðarmaður sem hann er, og hefði hann ei verið svo sjálfráður með allt, sem við vitum, svo hefði aldrei Upplýsingarfélagið komið út þeim ritum, sem frá því hafa komið. Eg er nú farinn af eigin reynslu að þekkja, hvernig á stendur. Menn fást ei tvisvar á ári til að sækja fund af Álftanesi til Reykjavíkur, tala um það, sem gerast eigi, það megi vera svo kostnaður til flutnings, slit á fötum, allt setja menn fyrir sig. Nei, það er undirgangur vors félags að setja það hingað. 3. Vort félag gerir engan hnekki Landsuppfræðingarfélaginu. Prentverkið getur eins staðizt, þó vér ei styrkjum það. Ekki viðhelzt það af öðru betur en prentun þeirra bóka, sem það hefir privilegium til að útgefa, svo sem lærdómsbókarinnar, Sálmabókarinnar og annara andaktar bóka, og þar hjá, svo getum við látið prenta þar án þess sameining þurfi að komast á milli félaganna, ef það væri nauðsyn því til viðurhalds. En þú sannar, vort félag stendur tæpara en hitt, vegna þess að það ræðst ei í útgáfu annara bóka heldur en þeirra, sem vel geta selzt. Það þarf ei að betla sér tillög, heldur prentar og selur og kemst vel af með það. Að fá inn tillög vor, kostar ei litið, nema hér í nánd og þar sem oss vill til það lán að hafa duglega umboðsmenn, en það er ei víða. - En eg sleppi nú því, sem talar með og mót sameiningunni - og segi þér, hvernig fór samtalið milli mín og forseta Landsuppfræðingarfélagsins. Það var hér um bil þetta hans videtur, sem við báðir játuðum að væri inter nos og ekki félaganna samningar. l. Prentverkið skal undir engum kringumstæðum flytjast þaðan sem er, hér er ei til annar prentari en sá, er nú hefir flutt það á sína eignar og ábýlisjörð og nýbyggt þar prentsmiðju. Í Reykjavík er þörf á meiri launum, þar verður unnið fyrir það minna, þar leggst prentarinn eins og aðrir í svall. 2. Eg veit þar engan, er fái tíma til og sé undir eins maður til að hafa umsjón með þess drift, og eg vil ei vera í félagi med af partiaand besjælede folk etc. Þetta var niðurstaðan. Þó var að heyra sem hann niðri vildi, að hér í landi væri allt prentað, eins og hann sagðist áður hafa viljað, að Lærdómslistafélagið hefði hér útgefið sín rit, eins og þér mun kunnugt að einu sinni var projecterað. Eg lagði þetta svo hjá mér og var ei einu sinni svo forvitinn að grennslast eftir fleirum hans conditionurn en þeim áminnstu, þar mér sýndust þær vera eftir þínu bréfi til mín hrein frágangssök. _ Haltu nú til góða þessa hálf-vitlausu vörzlu og láttu ei aðra af löndum vorum fá en oberkrigscommiss. okkar. Vale. Eg hefi nú gleymt að svara mörgu, sem var í þínu bréfi, því það varð eftir í ógáti heima hjá mér, en til eins man eg enn, sem eg má þó ei gleyma að hnjóta við, nl. þetta: Þú ræður til að fara hægt, því á stuttum tíma megi tvístra og ónýta það sem lengi var safnað og byggt. Það er satt, en það á helzt við tilbreytni, en ei fyrirtæki. Fyrirtæki verða að byrjast með fylgi, og eg held fljótt, því dráttur allur mun skaða meir en gagna, en vera 33 Viðbúínn að pipra upp, þegar fer að stanza. Það er vandinn. Seínlætí á vel við umbreytingar á því eldra, og þar eru menn trautt of varkárir. En eg ætla nú ei að Ofþreyta þig. Lifðu blessaður, beztí vín!

Ã. Helgason.


