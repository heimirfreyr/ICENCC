

Reykjavík, 20. ág. 1814

Eg er búinn að gera mér það að reglu að setja datum æfinlega fyrir ofan, því það gleymist mér svo tíðum. Þetta verður minn inngangur, eg trúi varla þér þyki hann of langur. Hjartans og munnsins þakklæti kemur svo fyrir þitt ástúðlega tilskrif af 19. maí  á. Þær athugasemdir, sem þetta þitt bréf inniheldur, bæði yfir manneskjunnar náttúru og res humanas, eru mér mesta unun, jeg föler saa vel rigtigheden af dem som finheden i beskuerens blik. Einasta verður þú að leyfa mér að bæta því við þína athugasemd um orsakirnar til þess, að vináttu nautnin er jafnvel meiri þegar vinurinn er fjarverandi og menn í anda umgangast hann, að hér er nautnin ekki daglegt brauð; í umgengni þar á mót er enginn stanz á nautninni. Kaffi er sætast þegar nokkra stund var fastað fyrir það, og á þeim bæjum hér, hvar sól ei sér nokkurn part ársins, rennur sólin tvöfalt skærari og indælli upp fyrir manneskjunnar augum en þar, sem hún sést daglega. Vinátta milli þeirra, sem hafa umgengizt, verður altíð indælli en hinna, sem aðeins hafa sézt eða ekki sézt, og dragast síðan með einhverju móti saman, jafnvel þó að individualiteter hafi kraft þann, er þú eignar þeim á sjálfselsku vora, því ímyndanin, sem er mikill partur vorrar náttúru, hefir þess meira rúm að sveima yfir til að leita upp hunangs blómstur og sjúga úr unaðsemdir. - --

Maður sá, sem við þekkjum, á hér í stríði við alla að kalla má; eg er að sönnu fullkomlega neutral, en hvað lengi það tekst héðan af, læt eg ósagt. Að minnsta kosti er eg hræddur fyrir, að mér takist ekki að forsvara mitt neutralitets system. Því siðan hingað færðist, er nú orðin svo sem kvöð á mér að frétta og segja fréttir, sem þú getur nærri, að eg er ekki neitt fyrir, það er að skilja, hvort eg kem á staðinn eða hingað er komið, svo er eg spurður í þaula um allan skrattann. Að sönnu á eg mikið hægt með að þegja, þó það sé ei svo hægt þegar laglega er spurt. Þú manst að Plato gat spurt svo barn, að allir sannfærðust um það hefði komið með matematisk kundskab til veraldarinnar. En mun ei þögn þess, sem haldið er að viti, álítast svo sem stríðs erklæring? Nú, eg er samt enn neutral í verki og orði, en hefi mína þanka fyrir mig. Um daginn hafði eg þá æru að vera beðinn um recommendation af okkar manni (noster segja þeir, sem commentera yfir einhvern autor) og það til þín; eg læt mér nægja í staðinn fyrir recommendation að segja þér söguna. Noster tekur mig á tal, þá eg kem þar embættis vegna, og fer að tala um Viðey. Hann segir mér þú hafir haft einlægt þá commission að útvega sér hana með einhverjum ráðum. Hann þykist vita til, að fleiri vilji ná hnossinu, en ei nær þessum jarðnesku hnossum fleiri en einn - þar af sést yfirburður hinna andlegu - meðal þessara landfógeti vor. Hann spyr mig fyrst, hvort eg haldi þig svo áreiðanlegan, að vinskapur þinn til landfógeta ei geri það að verkum, að þú sláir slöku við sína sök, qva commissioner. Eg sagði, að öll þin loforð væru eins viss og það sem maður hefði í hendinni, og á þeim mundi vínskapur ei gera umbreyting. Hann var samt í baráttu og vissi ei hvað ætla skyldi, og niðurlagið varð þetta, að hann bað mig biðja þig að standa fast með sínu málefni, því nú væri hætta á allar hendur. Tilefni til þessarar hræðslu var það, að í stað þess sem Rentukammerið hafði resolverað, er sú ráðstöfun gerð hér af stiftinu ekki að selja eyna, heldur byggja etatsr. út til næstu fardaga. Svo ofan á löngun til að eiga þennan dyrgrip, er nú komið kapp að láta ei því verða framgengt, sem ætlað er. _ Hér með læt eg úttalað um þá sök. - Það má kalla, að annað sé friðlegt hér. Rask minn var hjá mér í vetur til þess norður fór snemma í júlím., frá 18. dbr. Ætlar hann að verða hér einn vetur enn, og er mögulegt hann reyni til að verða þann vetur í Reykjavík, svo lítið honum fannst til þess þann sem leið. Mér þótti vænt um, að hann undi sér vel hjá mér, og mátti hann þó sakna margra hluta, er hann var áður vanur, nema ástúðlegrar umgengni. Hann létti af mér nokkrum kennslu önnum, og einu sinni prédikaði hann fyrir mig um þá sáluhjálplegu trú, sem hann gerði rétt vel. Í sumar ætlar hann að reisa kringum allar austurkjálka landsins; er eg hræddur um hann sé nógu ákafur. Hann hefir átt mjög örðugt vegna þess að peningar hans eru hér lítt brúkanlegir. Fjóra hesta hafði hann til ferðar, tvo frá mér af þeim og reiðtygi min. Sra Steingrímur okkar gaf honum reiðhest, og etatsráðið léði púlshest. Að sumri, hefir hann skrifað mér að norðan, ætlar hann að fara um Vestfjörðu. Eg hefi tvö bréf frá honum til þín, annað læt eg fara með Simonsen eins og þetta, hitt með Sivertsen. - Nú, eg er kominn í Reykjavík, ekki langaði mig stórt til þess, quia me vestigia terrent, og gerði eg það einkum af hlýðni við okkar góða biskup að leyfa að sækja fyrir mig. Eg þykist sjá, að það er nokkurs vert að skipta, og geti eg fundið daglegt brauð hér, svo skal eg aldrei telja með skaða mínum að hingað fluttist. Áður en communicationin kom var biskup búinn að constituera mig til að þjóna hér. Ef min fyrsta ræða, er hér hélt, væri hjá mér, svo skyldi eg senda þér hana, hvar af sjást mínir þankar og tilfinningar við það tækifæri. Eg hafði fáa tilheyrendur, og eins næsta sunnudag eftir, en þeir fjölga óðum, og landfógetinn og biskupinn, sem eru beztu tilheyrendur minir, hafa verið á hverjum degi í kirkju og látið í ljósi sérdeilis tilfredshed með prédikanir mínar. Sýslum. Petersen hefir verið tvo sunnudaga siðustu í röð. Eg væri nú alltof indbilsk, ef eg hugsaði þetta stæði alltaf; þó þykist eg hafa heldur Von til að vænta góðs, fyrst ekki var byrjað svo heitt. - Selið, versta býli hér af mörgum vondum, var úttekið áður en fréttist, hver fengið hefði brauðið og matið að formanni minum. Tilheyrðu þar hús fyrir 445 rd í smásk. Sumir höfðu við orð að láta mig kaupa þau þannig matin, hvort eg vildi eða ei, en það er þó mislykket, og á eg það biskupi mínum að þakka. Sra Sivertsen þar á mót hefir fengið leyfi til hjá hlutaðeigendum að eiga sín hús, og svo standa þau kyrr enn. Sé eg það fyrir, að í vor kemur muni mér verða æði torvelt að fá brúkanlegan kofa yfir höfuð mér, hvar sem eg lendi. Eg ætla mér að varast Sel, jafnvel þó af því flyti, að eg missti afgift af því fyrir það ei tæki það til bústaðar, eins og mér hefir skilizt á sumum, sem með eiga. Nú er eg í kosti og húsi hjá sýslumanni okkar. Í vetur aetla eg að hafa hér husholdning og fæ bústað í stiftamtmannshúsinu hjá hans fullmektugum, sem við báðir þekkjum. Eg ætla að bera undir þig, því eg get ei annað, hvort gjörlegt mundi vera með biskups míns samþykki að fá býti á Lambastöðum og Seli; eg sé margt móti því, en ekkert með því nema það, að Lambastaðir eru betri jörð. En varla skal finnast kot eins niðurnitt að húsum, og hvað Verst er, að húsið biskups, sem þar hefir staðið lengi í mesta hirðuleysi, er komið nálægt falli. Gæti eg fengið þessa jörð, svo skyldi eg, forudsat að timbur flyttist, fullnægja þar Rentuk. bréfi til míns formanns að byggja þar prestlegan bae og innganga svo í hans rettighed til eftirmannsins. Assessor Thorarensen hefir boðið uppá jörðina, en eg held hann gefi ei um hana. Máske líka eg gaeti fengið hana keypta, og lánað hennar andvirði mót því að pantsetja hana, og það væri bezt. Þetta skrifa eg þér til að fá þín góð ráð með hentugleikum.

Ansögning til kóngsins um gratis collation fyrir mig er komin inn til biskupsins, þér á hendur falin til hins bezta. Eg á bágt með að biðja, og því er hún mikið stutt, og mig kvelur að verða að gera það; en fár hyggur þegjanda þörf. _ Henderson, sem þú þekkir, er kominn hingað. Vel hefir Thorkelín útbúið hann mér í hag, því hann var dauðhræddur við mig strax og hingað kom og bjóst ei við öðru en eg mundi hindra með öllu móti sitt biblíuerindi hér. Eg talaði við hann tvisvar áður norður fór, og kom allt vel á með okkur, já svo mjög, að hann skenkti mér algyllta biblíu, hvar í stendur þessi meinlega prentvilla: harmagrútm fyrir harmagrátur. Þessi maður er mjög ortodox og hátt uppí það vandfýsa með útvortis guðhræðslu; góð manneskja held eg hann sé þar hjá, því vel lítur hann út, og Hússins prýði mun húsbóndinn etc.

Afskrift af þeim helztu kvaeðum sra Jóns Þorlákssonar meðal þeirra, er hann vogaði að trúa mér fyrir, sendi eg þér nú loksins, eg skal hugsa til þín með fleiri smávisur hans, sem eg held honum sé bezt lagið að semja. - Fjöldi af stúdentum vorum leggur nú héðan, 3 af mér dimissi, eg trúi fyrir 3 árum. Er eg hraeddastur urn son etatsráðsins, ekki svo vegna þess, að hann væri ei sæmilega að sér þegar eg sleppti honum, heldur hins, að síðan hefir hann allt annað stundað. Sveinbjörn vil eg ábyrgjast, ef slys vilja ekki til, og sonur amtmannsins hefir bezta höfuð, svo hann flakkar. Ólafur minn Hannesson er góður, og hann einkum þinni varatekt og umsjón á hendur falinn af föður hans og af mér sömuleiðis. Eg læt hann og bróður hans segja þér frá, hversu hann hefir komizt í bendu við Nostrum + R. og guð veit nær það endar. Eg má segja eg hefi ekki vit á að dæma um þá sök, hver réttast hafði í fyrstunni, en munur hefir verið stór á aðferð hlutaðeigenda í málasókninni. Hálfhræddur er eg um, að Discordia bregði sér nú héðan sem snöggvast og ali ófrið máske milli ættanna þar ytra, og illt er, ef svo verður, en eg hefi nokkuð talað við Finsen minn um það efni, og þú og bróðir hans þar ytra sjá hvernig fer og verið góðráðir. Og nú er bezt að hætta. - V egni þér æ sem bezt. Þess óskar einlæglega þinn vinur

Á. Helgason.


