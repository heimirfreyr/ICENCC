

Bessastöðum, 3. marz 1819.

Eg sé nú ekki lengur undanfæri að draga byrjun bréfs þess, sem þér er fyrirhugað, því póstskipið er alráðið til ferðar þann 6. þ. m., allt eftir lögunum. Margt væri nú að skrifa þér, ef mér kæmi það svo í hug sem vildi, en eg ætla að geyma þér nokkuð þangað til við sjáumst, sem eg ætla uppá að verði um Jónsmessuleytið. - Vetur höfum við nú haft góðan, en kranksamt hefir verið bæði hér syðra og þó enn heldur vestra og nyrðra. Gröndals dætur hafa hér syðra legið lengst og eru ei enn fullbúnar að ná sér. Í minni sókn hefir enginn nafnkenndur dáið nema klausturhaldari Páll. Rataðist mér það satt á munn í haust, þegar að sér tók actors parter móti sýslum. Thorgrírnsen, að ei mundi halda þá áreynslu og arg út. Hann lagðist og út úr því stússi, var hrumur í vetur venju framar og dó 8. febrúar. - Eg þarf ei að segja þér, hvernig fór fyrir sýslum. Thorgrímsen, þú færð að frétta það hvort sem er; þinghöldin í Kjósarsýslu gerðu eitt og annað opinbert, sem menn skyldu ei hafa vænt, og mikil óregla viðvíkjandi administration kóngsgóssins, svo eg er hræddur um að hér sé bágt að fá viðreisn, svo sorglegt sem það er fyrir konu og ættingja, því hér er ekki hægt að taka annað fyrir til atvinnu sér og sínum og varla þó börnin væru frá, sem ekki er svo vandræðamikið að létta á. Sökin er uppá dæmd í héraði, hefir síðan legið milli hluta, hvorki appell erklærað af sýslumanni né þess óskað af assessor. Nýlega hefi eg heyrt á skotspónum, að sökin eigi frá héraði að ganga til hæstaréttar, hvar fyrir veit eg ei. Uppá biskup okkar hefir þetta basl mikið tekið, og hrumari hefir hann verið í vetur en vanda á til; svo er hann sagður veikur nú.

Við sjálft lá, að assessor suspenderaði landfógeta; þó er sú skúr afstaðin um sinn, hann skrifar þér líklega um það sjálfur. Landfógeti stóð sig nú vel, fór fyrst með allri gætni að assessor og þokaði sér skridt for skridt undan, þangað til hann posteraði sig svo fast sem varð á þeim rétta standpunkt, og þaðan átti að verjast til det yderste, og eg held þeim herrum hefði ei lukkazt að hrekja hann í þetta sinn, þó mín meining í þessu efni sé ómerk. En nú er eftir þyngst hvað er, og það er að slá botninn í það heila. Deficitið er svo ógnar mikið, að eg sé fyrir, að torvelt muni verða að svara því, þar ekki eru líkindi til að curs seðlanna versni. Fáir hafa mikið að missa og sumir eða fleiri eru fúsari til að hjálpa þeim, sem ei þarf, heldur en þeim sem þarf; þó hafa fleiri en færri talað á þá leið og jafnvel sýnt, að meint hafi sama, í verkinu, sem vildu honum bjarga ef yrði, þar á meðal er conferensr. og etatsr. Nú sjá menn, hvernig þetta getur farið. Eg hefi einatt í vetur hugsað til þín og þeirra starfa, sem hér af mundu fljóta fyrir þig; það er nóg mæða þegar illa gengur, en gaman, lukkist manni að bjarga.

Nú hafa menn í vetur látið fjúka í kveðlingum hér á landi. Assessor og Hjaltalín hafa verið öðrumegin, enginn getur með vissu sagt, hverjir hinumegin eru. Tilgátur eru um stúdent Jóhann Tómasson á Hvítárvöllum, eða húsbóndann, og seinast kom sra Arnór í leikinn, og þá kastaði tólfum, því hann byrjar svona sinn brag:

Ofan í skúminn assa dreit illum sauri gama,

út því rúmið allt sitt skeit, óþef lagði af Bjarna-

og eftir þessu er annað nema verra sé, því það er ei farandi með það eftir dagsetur. Gekk hér til eins og vant er, af litlum neista varð bál. Vinsæld assessors er mikið lítil, hún var aldrei stór. En það má eg segja þér, að hann er nú farinn að snúa huga sinum tíl Sigríðar, systur kærustu þinnar, er mikið góður við Finsen og mig, því hann ætlast til að styrkjum mál sitt, aber - við hugsum ,okkur um áður, þó allt sé vel. Eg veit ei, hvernig þínar tillögur verða, þær eru máske ekki svo ónýtar. - Þú baðst mig senda þér lista yfir vorra félagslima tillög hér frá fyrsta; eg veit ei betur en allt sé hjá ykkur, en þó ætlar landfógetinn að hjálpa oss um þetta með skipi, er fer héðan nokkrum dögum síðar en póstskipið, en tíðinda uppkast héðan er eg með, þó aflægi, því ekki er nú sögulegt hjá oss. Peningar, sem inn hafa komið síðan í sumar, fara niður með skipi þessu per anvisning. Víða fækka nú tillög, og svo lítur út sem flestir ætli að fara; sekret. Stephensen er sá eini af meiri háttar mönnum, sem hefir skriflega meldt sig út; nokkrir hafa hinsveginn látið hjá líða að betala, og allt er þetta á veikum beinum. - --

Nú skrifa eg þér ekki lengra, fer að finna sem snöggvast hina. Kom sem fyrst inn og vertu hjá oss lengi, þó þú Viljir ei vera hjá oss alltaf; það kjósum við þó helzt, einkum hérna syðra.

Mikið langar oss og til að fá góðan og gagnlegan stiftamtmann; þá færi ei, ef hann fengist, svo sem nú fór fyrir þeim embættismönnum, er þurfa framar erindringer heldur en eyðilegging eftir langa connisance. Hana, vertu nú sæll og forláttu þennan þvætting

þínum vini.

Á. Helgason.


