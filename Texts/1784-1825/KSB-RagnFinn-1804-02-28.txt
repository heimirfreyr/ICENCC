
<meta-info>Ragnheiður Finnsdóttir til Valgerðar Jónsdóttur</meta-info>
<meta-date>28. febrúar 1804</meta-date>
 -- -- Nú sezt eg niður uppá nýtt að skrifa þetta bréf, sem hefir legið svona síðan eg varð viss um, að eg gat ekki sent það með manni sr. Hálfdanar. Ekkert er þá síðan í fréttum utan að í gærdag var grafinn prestur okkar, sál. sr. Oddur, þar var eg og dætur mínar og hvorutveggju hjónin héðan og margt fólk annað. Eg held þar hafi víst verið 60 manns eður þar yfir. Veizlan var heiðarleg að öllum veitingum, en matartilbúning getur þú nærri, þar jómfrú Guðrún Oddsdóttir kokkaði, og gekk mest fyrir öllu, sem kvenfólki kom við, með móður sinni, því Gróa gat ekki komið, þar hún stóð upp af sæng sama dag og sr. jón fór suður að Reynivöllum. Þau hafa eignazt dóttur, heitir Guðrún. Nú er verið að skrifa upp á Reynivöllum, og mun ekki þurfa til þess marga daga. Hvað ekkjan ræður af eftirleiðis, veit eg ekki. Heyrt hefi eg, að hún muni vilja búa í Brautarholti, en flestir náungarnir vilja hún gefi frá sér búskap. Konan mun vilja að það sjáist, hvort betur fer eður verr en áður, en hugsa eg samt, að ekki muni hún græða á búskapnum, þótt fækkað sé. Eg trúi að hver líkmanna fengi l rd., og 5 rd. fékk Þórður hér fyrir kistuna tilbúna, og Magnús fékk 2 rd. fyrir skjöldinn á hana. Þeir fóru báðir til Reynivallakirkju síðasta sunnudag, sem presturinn sál. lifði, og þá beiddi hann Þórð um kistuna, en Magnús um skjöldinn. Allir held eg þakki guði fyrir hans frelsi, og það gjöri eg líka, en fyrir víst veit eg, að ekki fæ eg [prest], sem mér verður betri en [hann] Það var alltíð eins fyrst og síðast. Sr. jón Hjaltalín gjörði embættisverkin, þú getur nærri, hvernig það hefir f[arið], Hann gjörði tvær ræður, aðra í stofunni, áður líkið var úthafið, og aðra í kirkjunni, áður en grafið var. Sr. Hálfdan segir þér allt betur frá en eg fæ klórað. Ekki man eg hvað í fréttum er annað en að notarius Oddur er sálaður, lá ekki utan einn eður [tvo] daga. jónas Skeving gekk til hlýðni við stiftamtmann. Nú er verið með Gríms sakir fyrir undirrétti. Mikið margir eru tilnefndir, sem sæki um Reynivelli. Ekki held eg sr. Hálfdan sæki, og er vit hans að meira, því það er verra fyrir hann en aðra þar við að taka, en fáum gott margra hluta vegna, þó brauðið sé ekki í sjálfu sér slæmt. Allsstaðar . . .. aldeilis fiskilaust  bágt. Mjög fáir norðlenzkir koma nú, en fjöldi fer vestur undir jökul, hvar vel fiskast. Nú sendi eg þér, systir mín góð, minlurnar, ,sem eg bið þig vel virða. Gjörðu það fyrir mig að senda mér ekki á parti betaling fyrir þær, því þó þær væri af gulli og allar settar með gimsteinum, þá værir þú margsinnum búin að betala þær. En mér leiðist aldrei að kvabba við þig allt hvað mér kemur í hug, og eg þarf þess ekki, ef þú einasta hugsar eg þurfi einhvers. Ekki man eg nú fleira í þetta sinn, utan að eg með dætrum mínum kveð þig og börn þín ástar kossi. Guð sé þín aðstoð, gleði og ánægja. Þess óskar þín af hjarta elskandi systir

Ragneiður Finnsdóttir. 
