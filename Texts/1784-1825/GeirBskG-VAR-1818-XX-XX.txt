

Reykjavík á Mikkjálsmessu 1818

Nú held eg bregði vana mínum að þessu sinni og riti þér mjög svo stuttan pistil, og kemur það til þess, að veðri og vindi, réttlæti frænda míns og conveifum fandans, er eg öllu búinn að troða í seðil til Árna, sem eg legg hér innaní og fel þér á hendur. Nú hefur þó frændi minn látið til leiðast að unna Halldóri, að landfógeti gengi í rétt fyrir hann, bæði fyrir yfir- og undirrétti, og er okkur það að minnsta kosti hugfrói, því eg veit, að hann fylgir því máli með dugnaði. Verst þykir mér, að hann, 0: Halldór, sveltur í hel fyrri en þessi sök er leidd til lykta. Svar okkar assessors viðvíkjandi norðurlandsprestunum sendum við nú með þessu skipi, með þeim fylgiskjölum, sem kammeret krafðist, og vona eg að það nú um síðir miskunni sig yfir þá og þeirra og mína þrábeiðni. Svo hafa þessar spekálur gefið mér mikið að hugsa um, að eg hef gleymt bæði húsi til mín, ef þess væri kostur, og mikið mörgu fleira, og ætti þá þetta tilfelli H. að geta sýnt mér, að hér er ekki allskostar gott að vera. Halldór ber mótlæti sitt betur en eg hafði vænt, en kona hans miður. Fer nú eins og vant er, að margir, jafnvel þeir sem lítið þótti til hans koma áður, kenna nú í brjósti um hann og þykir hann of hart leikinn. En þessir skapsmunir manna eru eins og þokan á vormorgnana. Hér er nú sú ös, eins og þegar hún var mest í sumar, því nú hefur veður verið hið bezta síðan jafndægur. Ekki vil eg þreyta þig með fleiri bænum um það, sem mér þykir mest um varða, en vin þinn vil eg vera meðan við vinnustum til.

Geir Vídalín.


