

Breiðholti, 11. júlí 1822

Guð gefi þér lofaður soninn og eins móðurinni, og herrann gefi henni fljótan afturbata, svo hún geti tekið heim til sín drenginn sér til gamans. Og þó það sé meir en satt, að frelsarinn byrjaði æfi sína í stalli, sem varð svo dýrðleg sem allir vita, og ekki fari betur þegar hátt er byrjað, svo held eg bezt fara um börn hjá mæðrum, einkum framan af og altíð. Samt þegar barnið er ekki hjá móður sinni, þá er meir vert að það sé hjá nákvæmri og þrifinni húsmannskonu heldur en annari göfugri, sem vantaði þessa tvo aðalkosti. Eg þakka þér ástsamlega fyrir tilskrifið af 28. f. m., sem meðdeildi mér þessa þína föðurgleði, að son hefðir fengið og kona þín væri í afturbata, þó veik væri þá af sér. Gerum við nú ráð fyrir hún sé komin til fullrar heilsu.

Hér syðra er nú mikil ófriðartíð eins og vant er um þetta leyti; hefði það ekki verið, mundum við hafa haldið vorn félagsfund um þessa daga til að afgjöra í tíma, hvort félagsdeildin hér Vildi ei antaka til prentunar málsháttasafn sra Guðmundar Jónssonar á Staðastað, en eg hefi þó talað við svo marga félagslimi því viðvíkjandi, að eg óhætt þori að biðja þig forelöbigen gefa sra Guðmundi þá bendingu, að félagið muni verkið þiggja með þakklæti, og þar um mun félagið innan skamms skrifa honum. - - - Sveinbjörnsen kominn inn með Árnessýslu, Gunnlaugsen með adjunktsembætti, assessor Thorarensen kominn í réttinn aftur með 150 rd viðbót í launum. Þó fylgir sá kvóti, að hann á gratis að yfirsetja þá dóma, sem publice ganga héðan frá landi til hæstaréttar. Frá Grími okkar fékk eg bréf, hvar í hann segir sér líði við það gamla. Búhagur þó erfiður. Tengdamóðir hans frá hans húsi komin og býr fyrir sig, en uppá hans kostnað að öllu leyti. Hann segir mér, að amtm. Thorarensen hafi í vetur farið á leit við jöfur um lausn frá embætti, en kostir þóttu svo stífir, að ekki fékkst. Auðheyrt er, að Grímur okkar hugsar þangað og jafnvel til suðuramtsins, ef það losnar. Lektor hefir fengið 200 rd viðbót við laun sín uden ansögning. Þar á ekki við: qui non petit non habet.

Eldgosið fer í vöxt eystra og hefir gjört æði mikið illt af sér á báðar hendur við sig, svo svei aftan Eyjafjallaskuldinni og skallanum. Ef eg hefði tíma til að skrifa þér allan þann óróa og ósköp, sem á ganga í Ölvesi nú og hafa á gengið þar síðan í vor, mundi þér þykja sögulegt. Eg held valdstjórn assessors endi þar í tíma, og þar sem hann er, ber hún ekki sverðið forgefins.- Nú hætti eg, - bið þig og þó einkum konu þína að ráða í kveðjur og lukkuóskir konu minnar núna. Vegni þér og þínum vel.


