Viðey, 1. jan. 1809.

Bezti bróðir!

ALLA góða daga og farsælt ár. Eg hef með Busch fengið tvö bréf frá þér. Fyrir þau bæði þakka eg þér af heilum hug. Nú hef eg ekkert að skrifa þér, þori það ei heldur, því óvíst er hvar Busch kastar hnífum á borð. -Landsmenn vorir lifa enn vonum framar, þó þeir nú, þar öll tilförsel er bönnuð, megi fara á mis við margt sem nauðsynlegt þótti á hinum fyrri góðu dögum, til dæmis kaffi, sykur, romm og ótal fleira. Illa barst fólk afi vor eð var að fá engar fréttir frá Höfn. Af hollenzkri fiskihúkkert fréttist um síðir dauðsfall konungs vors. Um morguninn þ. 23. júlí keyrði þó um þvert bak, því þá hljóp engelsk orlogs brigg uppá 22 eða 24 kanónur inn á Hafnarfjörð. Sá engelskí kommandant fór strax með 8 eða 10 menn til fods inn í Reykjavík og heimtaði Jordebogs kassann. Þar varð engin fyrirstaða. Hann tók lykilinn og fór sína leið strax aftur um borð. Daginn eftir lögðu kaprar inn í Reykjavík, og þá gekk mikið á. Þá tóku þeir kassann um borð. Sama eftirmiðdag kom kapteinn og skipsdoktor inn hingað að heilsa upp á stiftamtmann. Hann fór að spyrja hér eftir konglegum peningum, sem hann hafði meiningu með hér væri í geymslu, bað stiftamtmann um lykla, fékk þá, leitaði, fann ekkert, - og rauk svo ánægður af stað. Nóttina eftir stálust 2 enskir matrósar hingað með korða og hlaðnar pístólur, yfirféllu stiftamtmann og ræntu upp á 200 rd. í borðsilfri og peningum. Þeir hröktu stiftamtmann hús úr húsi og létu hann horfa á, meðan þeir ræntu. Þetta fé kom samt allt eða mestallt aftur, fyrir aðstoð enska kafteinsins, því án hans vilja og vitundar skeði þetta. Svo kom sá enski kommandant og doktorinn hér að taka afsked. Sögðu þeir þeir hegðuðu sér hér ekki illa og voru af fjandmönnum betri en menn kunnu vænta.- Þeim var heldur engin mótstaða sýnd. Það hingað hefur frétzt, hafa þeir ei tekið neitt með valdi nema kassann, sem er nóg illt, ~ og eg trúi Íslands sj ókort eftir Minor, þau sem sá enski kommandant fékk fat paa í Grev Trampes kontor, og riktið segir fáeinar sauðkindur í Vestmannaeyjum. Þó hef eg ei heyrt það með vissu. Þeir fóru alfarnir þann 8. ágúst. -~ Ekki þarf eg að segja þér þetta, því eg veit að Thorgr. muni segja þér af þeim sólarsöguna. Hún er alvarlega löng þar sem hún er öll, en þetta er einasta stutt ágrip. ›- Heilmargir prestar hafa dáið. Af þeim nafngreini eg einungis sr. Eirík prófast vorn, sem var í Reykholti. -- Vigfús prestur býr á Heiðarbæ,hefur eignazt son, sem heitir Guðmundur. Hann, Vigfús, sækir nú um tvö prestaköll, Hrepphóla og Stað í Hrútafirði. Sára vonarveíkt er fólk að hann fái það. Stúdent Jón Einarsson er í burtu og stúdent Þorlákur frá Lágafelli kominn í hans stað að kenna Ólafi. Stúdent Jón Steingrímsson er giftur Mad. Guðríði, sem var í Nesi, og hann kominn suður að Brekku, -- og nú skal eg segja þér fréttir. Hann John okkar lærer er harðgiftur Ragnheiði Bjarnadóttur frá Sviðholti. - Þegar að enska briggskipið kom í sumar, hugsaði John þetta væri frá Höfn og ætlaði að fagna kunningjunum, fór í snatri um borð, en honum brá í brún þegar að hann heyrði, hvað um var að vera, og þar ofan á mátti sitja um borð til kvölds, að sá enski kommandant kom frá Reykjavík. Tilgátur manna eru, að þeir hafi ætlað að › taka John sem gidsel, :fordi hann var vel klædt, hefði þann enska kapt[ein] upp á sakað. -- Búið er að skipta sterbúi húsbónda míns. Eg veit ei vel hvað hvert hann fékk af jarðagóssí, þú veizt eg er ekki af þessum heimi. Peningum var skipt, og eg trúi að hver eriingi fengi 200 heilar spesíur. Það hefur þó verið hrúga í hirzlu, eða hvað heldur þú? Þeir fengu og svo mikið af borðsilfri, en hvað það hljóp veit eg ekki. -~ Æði margir skip_ tapar hafa hér orðið, en þú þekkir það ekki. ,2 bátsskaðar hafa orðið á Seltjarnarnesi og nú síðast 'fórst teinæringur við ströndina með 5 menn á. Þar lét Þorvarður Oddsson í Brautarholti líf sitt og bróðir hans með, Hálfdan exprestur. Auðunn vor er giftur › eins og til stóð Guðrúnu frá Bygggarði. Hún er komin hingað. Ekki veit eg vel hver fá muni þessi liðugu prestaköll, hugsa líka þú munir ekki kæra þig um, hverjum smáprestaköll á voru landi eru gefin síðan þú ert orðinn dáti. Þú gazt rétt til mér mundi bregða í brún, að þú værir orðinn officeri, og þó hef eg engan fordóm fyrir því. Eg ber miklu heldur virðingu fyrir því standi. Það sem og fyrst er hrædd um er, að eg alltof fljótt megi sjá á, bak þér til fulls, því það máttu hugsa, að mér muni ekki ligegildugt hvort þú lifir eða deyr - limlestist eða ei -- þú sem ætíð hefur reynzt mér sá nákvæmasti og bezti bróðir og trúfastasti vinur, Taktu ekki sannmæli mín fyrir smjaður, þú veizt eg kann ekki að hræsna. Annað hef eg og að ínnvenda, það er þetta, eg er hrædd þú verðir fastur við krigstjenesten og fer svo þess vegna á mis við antakanleg lifibrauð, þar eða hér, þó þau félli, -- það þriðja er, að þú þarft að komast svo í stand að þú getir aðstoðað móður okkar með einhverju móti. Hljóti stiftarntmaður einhvers vegna að hætta búskap, skil eg ei, hvað af henni yrði. Eg tala um, ef að því kæmi, því annað á hún skilið en hrakning á hennar efri árum. Ef eg gæti nokkuð sjálf verið henni til aðstoðar svo um munaði, skyldi eg ei anmoda þig um þetta, sem þarf ef til vill fljótar og góðar aðgjörðir. Eg veit þú segir sem svo: Stiftamb maður lætur ekki að henni ganga - það held eg víst - en falls 1 er von af fornu tré - og kannske hann verði ei sjálfráður. En taktu það ei svo, að eg drótti neinu illu að börnum hans, sum þeirra hafa annað skilið af mér. Um Justitsraaden veiztu, og amtm. Stephensen er minn bezti velgjörari. Hann hefur og svo, það veit eg víst, verið þér í góðum hótum við föður sinn, og honum máttu víst eða hans tillögum þakka gjöf stiftamtrnanns til þín um árið, - og angruð sé eg það loks útgj ört, að ei muni framar hafa ánægju af þínum selskap, sem eg svo oft hef lofað mér og talið til á mínum leiðinlegu tímum. Þú veizt, að eg unni þér mest. Hvernig kunni eg þá annað en sakna þín, þegar þú fórst um árið, og þá hafði eg von um að sjá þig aftur. Og hvað heldur þú eg hugsi nú, þegar eg hef svo gott sem tapað þessari glöðu udsigt af sjónum. Hér á eg ekki von á að neinn erstatti mér það, sem eg 'tapa við að geta ei verið nærri þér. Af þér gæti eg uppbyggzt, og Drottinn veit eg hef lyst til að fullkomnast, og að sú löngun ekki getur saðzt smertir mig. Ekki ætlast eg til, að þú yfirgefir þitt embætti fyrir þá ákvörðuðu tíð, en það ætlast eg til, að þú það fyrsta sundið er fært, fáir þig lausan snöggvast, þó ei sé meira, og lofir móður þinni og mér að sjá þig, þá huggast eg um stund. -- Eg held eg sé orðin þér leið fyrir þetta of langa bréf, en lestu það þá ekki allt. Blessaður gakktu eftir bréfi, sem þú átt frá mér með Knudsen, og brenndu það sem fyrst og gjörðu ráðstöfun fyrir bréfum þínum og öllu, sem þú vilt ei sjáist, ef þér verður út kommanderað. Aldrei er of vandlega með þau farið. Ekkert sendi eg þér nú, en eg gef þig frían við það„ sem eg hef beðið þig um. Eg man nú ei eingang hvað það var, og þar fyrir utan væri hart að kvabba á þér með þessháttar. Eg veit þú þarft þinna muna með. Ég ætla nú að hætta, en bæta við þeirri alhugaósk, að forsjóninni mætti þóknast að spara þitt líf og limi og unna mér glaðari að sjá þína bróðurdyggð en eg enda þennan raunapistil, w sem líkast er ekki komi í þínar hendur. Ef eitthvað fellur til merkilegt áður Busch fer, bæti eg því við. Lifðu þá vel, hjartkæri Lieutenant, og gleymdu ekki og unntu þinni af hjarta elskandi systur I. J.

Þeir 10 rd., sem Jústisraad Stephensen lánaði móður minni handa þér, eru af henni betalaðir til frúarinnar á Hólmi. - Páll klausturhaldari hefur selt sýslumanni Koefoed Gufunes. Hann fer að búa þar í vor, en Páll fer að Vatni.

Skrítilega sögu hef eg heyrt af þér, þó ekki eftir Busch, og ekki veit eg fyrir Víst eftir hverjum það er haft, og líka er viss um það sé ósatt, að þú skyldir vera farinn að drekka. Heyrt hefur móðir mín þetta, en S. þinn tók strax fyrir allar æðar á því, svo hún hefur nú engan misþanka. Taktu þetta ekki svo, að eg sé að vara þig við að drekka, þar eg hef sagt þér, að eg festi ei trúnað á þessu, heldur til að sýna þér, að fólk gefur þér auga -- og að þú mátt vara þig. - Taktu ekki svo orð mín, að eg Vilji særa eða angra þig, því guð' veit, að þín velferð er mér eins kær og mín. Bezti bróðir, taktu ekki illa upp hreinskilni mína, eg sver þér til, að eg trúi því ekki.


