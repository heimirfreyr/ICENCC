
<meta-info>Ragnheiður Finnsdóttir til Valgerðar Jónsdóttur</meta-info>
<meta-date>Meðalfelli, 24. maí 1804</meta-date>
 Dyggðarika, hjartkæra systir!

- - - Síðan eg skrifaði þér frá Þingvöllum, hefir mér og mínum allt vel liðið, lof sé minum góða guði. Héðan er ekkert Sérlegt í fréttum að skrifa. Vorið eins og veturinn hefir verið gott, og sæmilega er hér farið að spretta. En að vestan er sagt mikið bágara, því norðanveður hafa verið þar mikið harðari, og að norðan er sagt mikið hart. Fiskiri hefir hér á nesjum verið sæmilegt siðan páska. Sóttin hefir gengið mikil á Seltjarnarnesi, sérdeilis í Reykjavík. Þú munt fyrir löngu hafa frétt lát stiftamtmanns Erichsen og landfóveta Finne, sem báðir dóu úr henni. Finne ekkja berst báglega af. Cammerraadeð stóð fyrir hans begravelse og hefir tekið hans ekkju að sér, en byfóveti stóð fyrir Erichsens begravelse, og er sagt hann hafi í dauðstíð beðið hann fyrir allt sitt. Þeir voru báðir grafnir uppá það sléttasta, kisturnar sléttar, sungin þrjú vers yfir öðrum, en ekkert yfir öðrum, og enginn fékk vott né þurrt, utan likmenn fengu (að ég meina) peninga. Þetta mun nú vera móðins, og þá dugir. Sagt er að Justitsráðið og assessores i réttinum vilji nú í öngvu máli dæma fyrr en svar kemur frá Cammerinu, því Erichsen sál. hafi mulkterað þá, sem þeim hafi þótt hann ekki hafa myndugleika til. Búið er að senda norður til amtmanns Stefáns að tilbjóða honum að vera í amtmanns og stíftamtmanns stað. - -- 
