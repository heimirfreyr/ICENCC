Viðey, 23. ágúst 1812.

Bezti bróðir!

FYRIR fám dögum skrifaði eg þér seðil með
sýslumanni Koefoed, en má nú samt til að bæta við, þar kiöbmand Petræus býðst til að færa þér bréf. En ekki hef eg samt fengið nema eitt bréf frá þér í ár, sem mér þykir þurrlegur þrettándi. En eg veit þú segir: Konu hafði eg mér festa, og fyrir því mátti eg ekki skrifa, en samt vona eg nú eftir bréfi frá þér með norðanskipum, sem nýlega voru hindruð af hafís. En bregðist sú von er eg samt í haldin, því þú segir meira í þínu einu bréfi en eg get sagt í þremur. Ekkert hef eg nú að segja þér, því síðan eg skrifaði, hefur lítið markvert á daga mína drifið.- St. [þ. e. Ólafur Stephensen] er nú orðinn mikið hrörlegur, og það sem verst er, ellióra, og eg trúi víst ekki, að hann lifi af komandi vetúr. Drottinn veit, hvað þá verður um móður mína. Hart er fyrir hana að leita hjálpar hjá óviðkomandi, þó það verði svo að vera, þar eg er svona óefnilegur erfingi. Oft er eg utan við mig af þessu basli, sem eg er í, en hressi mig ætíð upp við þá von, að þú hj álpir mér með ráð og dáð og ennþá aðvarir mig, ef þér af nákvæmari þekkingu ekki finnst gott um Þ[orgrím] eða sér fyrir, að hann verði hér forþénustulaus. Sárast þykir mér að hann svo lengi liggur upp á þér, annað áttu skilið. Gjörðu svo vel að vera í ráðum með Þ[orgrími], komist það svo langt, að hann byrji reisu hingað. Í fyrra, þegar hann sigldi, var hann staðráðinn í að fara til Noregs með skelfilegum kostnaði, af því honum leiddist að bíða í Skotlandi, en soddan glappastrik þolir ekki fátækur kassi. Fegin vil eg biðja þig allt gott fyrir Þ., þú sér betur en eg, hvað honum er hentugt, - eg nafngreini því ekkert, en tek með þakklæti því, sem þið Thorsteinsen gjörið ' gott". Í bögglinum, sem fylgir, eru sokkar, sem þú átt frá móður minni, og silfurskeiðar 2, sem hún segir þú hafir átt hjá sér. Forláttu að eg læt í sama böggulinn tvenna sokka, sem Þ. á, gjörðu svo vel að afhenda honum þá. - Eg hef verið sárbeðin að útvega fallegan kvenhatt. Eg er að telja .mig sundur og saman, hvort eg á að biðja Þ. um hann. Af filti á hann að vera. Hefði eg ekki trú á, að filthattar fengjust með betra verði í Skotlandi en Höfn, þá skyldi eg hafa farið á móts við þig með þetta. Þó ekki sendi eg hetaling í þetta sinn, er hann samt vís, hvort hann væri áskilinn i silfri eða dún eða þá fínu vaðmáli, þeir sem það kynnu girnast. Bregðist nú Þ., má eg þá ekki biðja þig, eða í það minnsta að tala við Þ., hvort hann ætlar að gjöra nokkuð í þessu, - ekki vil eg nema einn hattinn. - Þó þú verðir fyrir þessu, þá skaltu ekki hafa skaða. Hatturinn vildi eg Væri í móð, þó ríður ekki á, að hann væri eftir. þeim nýjasta - og ekki mjög affarasniðslegur í laginu. Fröken 5. Stephensen hefur beðið mig að biðja þig - hún prúttar ekki um prísinn, því hún er höfðingi í útlátum - hún segist vera svo forlíebt í svörtum filthöttum. Eg mátti ekki segja henni nei, hún hefur gjört mér svo mikið gott og er orðin mikið væn og skynsöm stúlka. Hún biður mikið flittigt að heilsa þér. Eg hef gaman af henni, hún er svo vel gáfuð. Eg skrifast oft á við hana. Hefði mágkona mín elskuleg hatt, sem farinn væri að komast úr móð og hún vildi selja, þá held eg að hann væri góður, -~ en með því móti að hann væri s[vartur] að lit og af f[ilt]. Nú fer eg að tala um þetta við Þ. Eg hugsa máske þegar hann fer til baka, að hann komi  Skotl. og þar sé léttari prísar á þessháttar hlutum. Fyrirgefðu að eg er orðin svo langorð um hattinn. Eg er alltaf að stagast á sama hlutnum eins og hann fóstri minn, og sannast þá, aðfé er fóstra líkt. Hefurðu ekki séð vaðrnálið, sem eg sendi Þ[0rgrími] í kafæu. Það er frá fröken S., nokkuð af því. Hann B[jörn] okkar á Felli er að láta prjóna handa þér gráar buxur. -- Ekki hef eg nú meira að skrifa, það eg man. Máske eg skrifi þér síðar með Clausensskipi, ef það kemur aftur til Reykjavíkur, þó er þetta óvíst. Eg gat um við þig í hinu bréfinu, að mér væri sárt að missa álnir G[uðrúnar] föðursystur okkar. Ef þú vildir sjá kaupmálabréfið, þá segir þú mér það, þegar þú skrifar næst. Eg hætti nú, bið þig heilsa mágkonu m. e., fel mig þinni reyndu góðvild og segi þér það, sem þú áður veizt, að eg er þín af hjarta elskandi systir

Ingibjörg Jónsdóttir.

Eg legg hérna inn kopíu af kaupmálabréfi Guðrúnar systur. Ef þér sýnist það ónýtt, þá stingur þú því undir stól. Lakast er, að enginn veit, hvað mikið af örðinni Þorfinnur hefur keypt. Það er þó fortakslaust í kaupmálabréfinu, að það skuli falla til beggja erfingja. En máske að þetta sé nú allt slúður, slaður og rugl í heilanum á mér, og fer þá ekki lengra en þér finnst fært. a' Maður fengi líklega að sjá í þingbókum, hvað miklar jarðir Þorfinnur hefur keypt. Eins er það, þær eru allar héðan burtu og komnar til Etatsr. á Hólmi. Lausafé var 'mikið eftir Þ[0rfinn], eg trúi 700 rd. í peningum og mikið í láni, sem handskrift var fyrir. Það fer allt til f[jandans]. - Nú fer eg að skrifa Þ. Fáðu að skoða það. Eg er viss um, að hann reiðist mér núna, af því honum mun þykja eg of berorð, en hvað á að segja. Hann hlýtur að verða forþénustulaus hér, og þá sé eg mér ekki líft með honum, sem þú munt virða mér til vorkunnar. Það er ljótt fyrir ungt fólk að hafa engan næringarveg. Þú segir eg megi ekki setja fyrir mig Þorgríms stand, það gjöri eg heldur ekki. Eg er vel tilfriðs með hann, hvað það snertir, og þekki hann svo vel, að eg er ánægð með skaplyndi hans. Eg væri bezt tilfriðs að halda áfram með hann, ef hann hefði nokkuð af að lifa eða það væri fyrir að sjá, að hann hefði það. Sýndist þér ráð, að eg gjörði það í mótsettu tilfelli? Eg skyldi fegin sigla til hans, ef eg mætti yfirgefa móður mína. Væri hann upplagður til að fara í höndlun, þá skyldi eg ekki vera á móti því, ef hann gæti fengið slíkt með bærilegum kjörum, eða hvað sem hann gæti tekið fyrir sig, sem lífvænt er, í tilfelli af að hann missi sína forþénustu. Það er eins. Enginn fær meir klaustur eða neitt þvílikt. -~ Fyrirgefðu nú allt þetta rugl. Það er eins og eg geti aldrei hætt að rabba við þig. Vertu sæll og unntu Imhu þinni.


