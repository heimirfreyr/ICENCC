[Geir biskup til Steingríms Jónssonar]

[Lambastöðum, 1. apríl 1803]

Veleðla ástúðlegi Vin!

Eg held það eigi að vera forlög allra seðla minna til yðar að mæta einhverjum sérdeilis hrakförum, og er þar hvoru tveggja, að þeir eru ekki betri lukku verðir. Í haust hripaði eg yður línu, sem átti að verða og varð samfara bréfum þeirra herra taxations commissarier og Öðrum langtum fleirum, bæði frá stíftamtmanni og öðrum, en exposten, sem þau átti að bera, komst alla leið að Þingeyrum, sneri þar aftur og fóru þó ekki skipin, sem hann átti að ná á Eyjafirði, fyrr en 3 vikum síðar. Bréfin komu hér um síðir til baka á skotspónum, skemmd og svívirt. En þar eg vona, að þessi illi andi hvíli ekki yfir þeim ævinlega, læt eg seðil þenna hlaupa með hr. commisar. Briem, sem nú ætlar að gjöra snögga ferð til Khafnar. Til hans ætti eg að sönnu að vísa með allar fréttir, en bæði er það, að hans munuð þér leita í því efni, þó eg ekki hvetji yður til þess, líka yrði þá lítið bréfsefni mitt.

Veturinn byrjaði hér strax með Mikkaelsmessu með norðanveðri, frosti og snjó, svo heiðar urðu ófærar, og mörgum, sem á ferð voru, lá við stórslysum. Margir áttu þá enn hey úti, sem allt varð að litlum eða engum notum. Þetta veður varaði hér um mánuð, batnaði síðan ágæta vel hér sunnanlands, og sama góða veður viðvaraði til með febrúarm. byrjun. Síðan hafa oftast verið umhleypingar, frost, kaföld og stundum jarðleysur. Norðanlands hefur fyrri partur vetrarins verið harðari, en sá seinni betri. Í haust var góður afli á Eyrarbakka, en nær því enginn hér í öllum Faxafirði, og síðan um Jónsmessu hefur hér ekki orðið fiskvart að kalla fyrr en í gær. Undir Jökli hefur verið afli nokkur allt til þess fyrst í febrúar, síðan hef eg ekki frétt þaðan. Svo var stór grasbrestur á Ströndum í sumar eð var, að tún urðu Víða ekki ljáborin, og margir flúðu með gripi sína inn að Ísafjarðardjúpi og fengu þar leyfi að slá fyrir þeim, það sem aðrir ekki vildu nota, svo þessi sveit sýndist framar öðrum stödd í dauðans kverkum. Þar skal annars í Hælavík, skammt frá Horni, vera enn nú einu sinni strandað skip frá Skagaströnd, hlaðið með kjöt, tólg og ull. Menn meina menn komizt hafi lífs á land, en drukknað í forvaða einum, sem þaðan er yfir að fara til mannabyggða. Þingeyjar- og Norður-Múlasýsla eru og í mestu þrenging, í þeirri fyrri, einkum á Langanesi, Sléttu og allt að Reykjaheiði, skal fólk vera farið að ganga frá heimilum sínum og sumir að eta hordautt hrossakjöt, svo allir segja þar mannfelli óumflýjanlegan. Getið er og þar og í Norður-Múlasýslu um sjúkdóm á hestum. Er mér skrifað, að hér um 100 af þeim séu dauðir frá Langanesi og í Axarfjörð. En eftir sem mér er kynnt frá sjúkdóminum, held eg hann alleina sé fölge af umliðinna ára óvenjulegum hörkum og grasbresti m. fl. þess konar.

Einn sá mesti bjargræðisskortur er hér um pláss. Þó veit eg ekki enn nú til, að hér séu margir dauðir af atvinnubresti, en að hann hafi verið meðverkandi orsök til dauða allmargra, er eg viss um. Hér eru og farnir að hreyfa sér þeir sjúkdómar, Sem oftast fylgja hallæri, nl. kreppa og tannpína (skærbug), diarrer og jafnvel dysveterie, og ýmsa þekki eg af tómthúsfólki í höfuðstaðnum, sem ekkert annað Viðurværi hefur en skelfisk úr fjörunni. Mjöl er hér að sönnu nóg nf. á 10 rd. pr. tönne hjá Faber, en ekki að fá nema fyrir kontant betaling og það hver sem í hlut á. Vor priscourant hér í og um kring höfuðstaðinn er nú þessi: l tn. rúg ll rd., mjöl ditto 10 rd., b.bygg 16 rd., sukker ikke at bekomme, kaffi 3 m., smjör súrt 3 rd. fyrir fjórðunginn, nautakjöt 16 sk. pundið. Ær, ef hún er mergjuð, 5 rd. og sauðir 5 rd. Matfiskur l fjórðungur á 1 rd. til 1 rd. 24, tólg 16-20 sk. per pund, og þessu sambýður sem vonlegt verðlag á öðru. Læt eg yður, elskulegi Vin, þar af ráða, að hér skal ekki lítilræði af peningum til að koma út með mikið fólkshald, einkum þar sem nokkrir sækja að, en málnyta er engin.

Þjófnaðarmál mörg eru hér tilfallin. Eitt úr Borgarfjarðarsýslu, eitt úr Eyjafjarðar-, eitt úr Húnavatns~, og eitt ef ekki tvö úr Snæfellssýslu, svo eg óttast, að snart muni ekki meira rúm í tugthúsinu. Hér að auki er morðsmál úr Barðastrandarsýslu, sem er eitt það herfilegasta, sem eg hef heyrt, og enn nú ljótara en það nafntogaða Helludalsmál. Samanheng þess er í stuttu máli þetta, eftir sem það er fortalið mér. Bjarni nokkur á Sjöundaá á Rauðasandi leggst á hugi Við konu sambýlismanns síns, jóns að nafni, og fer svo fram um hríð, að hún er honum svo eftirlát, sem hann kaus. Nokkru síðar fór Jón til fjárhúsa og kom ei aftur. Síðan deyði kona Bjarna. Tók nú að leika. illt orð á um, að þau mundu ekki hafa orðið sjálfdauð. Um Mikaelismessuleyti rak lík jóns af sjó, óskaddað að öllu. Var það strax skoðað og fannst á því stingur ofan með viðbeininu og ofan í brjóstið. Nú voru þau Bjarni og Steinunn kona jóns, ólétt, bæði arresteruð, og játaði þá Bjarni, að hann hefði drepið Jón með broddstaf, og flutt hann síðan með tilhjálp Steinunnar á sjó, bundið við hann stein og sökkt honum þar. Síðan hafi hann gefið konu sinni eitur, en þegar það ekki hreif, hengt hana og kæft með tilhjálp Steinunnar. Nú er síðan fortalið, að þessi ódáðamaður sé deserteraður úr arresti frá sýslumanni G. Skeving í Haga. Talað er og um morðsmál úr Snæfellssýslu, en ekkert veit eg um það að segja. Strákur í Grímsnesi lagði það í vana sinn að drepa sauðfé manna með broddstaf, færði siðan hverjum sitt og kenndi tóu um. Nú er hann uppvís orðinn, en ódæmdur. Annar í Rangárvallasýslu tamdi sér þá íþrótt að mjólka kýr manna í haganum. Hann er nú allareiðu í tugthúsinu, og líður þar tilunnið mjólkurleysi. Um þann nafnkunna Arabít úr Snæfellssýslu, sem í fyrra var dæmdur í tugthúsið fyrir sauðaþjófnað, hver dómur síðan var confirmeraður af landsyfirréttinum í sumar, er það að segja, að sýslumaður Finnur léði honum nokkra hreppstjóra til fylgdar, en Ari þóttist ekki þurfa þeirra lengra með en að Miklaholti, sneri þar aftur og hefur síðan logerað í Stykkishólmi, og öll forsög að arrestera hann síðan hafa verið forgefins. jón bróðir minn mun hafa skrifað yður, að húskona á Akranesi, Ólöf að nafni, kölluð pjatla, hézt við mann, sem hún átti orðastað við, og eftir sem lög gjöra ráð fyrir deyði strax. Nú óttuðust menn að vonum, að hún mundi ganga aftur, resolveruðu því til að skilja hana við höfuðið og gjöra það antipott við það sem áður var. Að svo um búnu var kerlingin jörðuð, og hef eg ekki heyrt að bæri á henni siðan. Sed fides sit penes authorem! * Um skólaásigkomulag vort get eg ekki fengið af mér að skrifa yður, það er hið sama, nema hvað miður sé, þar húsið er nú ekki orðið lífvænt, og lærere eru ófáanlegir fyrir þau vesældarlaun, sem þeir nú hafa. Ef þessi skóli, sem líklegt er, á að bíða þess, að allir hinir þar ytra verði fyrst realiseraðir, og þar hjá til handa honum verði byggt nýtt og betra hús, óttast eg fyrir, að sú bið verði of löng. Kansellíi er að sönnu enn nú á ný skrifað um þetta efni, en það góða koll. er ekki allar tíðir svo viðbragðsfljótt. Annars álít eg ólifandi þar sem lærer með minna en 400 rd. og þar yfir í forhold til þess, hvað levemaade er hér orðinn, og nær mun einn lærer fá þá í Íslandi? Stiftamtmaður var á veginum að proponera yður eða P. Arnesen strax til överste lærer, en eg latti þess að svo stöddu, því svo gjarna sem eg vildi fá duglega menn á þann póst, og það þekki eg yður, en heyri hann að vera, svo ógjarnan sæi eg, að þeir kæmu hingað til að líða sult og seyru, og kannske missa strax heilsu sína í því hrosshúsi. Forlátið mér, að eg er svo berorður um þessa vora vigtugu innretning. Enn nú er eg varla hálfnaður með allt það rugl, sem eg ætlaði að skrifa yður, en þar eg nú fæ boð að senda bréfin strax, hlýt eg að hætta hér, og vona að geta bætt hinu við með Sunchb. skipi, sem er ferðbúið um tvo daga. Fari svo eg ekki geti skrifað þeim Páli mínum og Guðbrandi Jónssyni í þetta sinn, bið eg yður þó bera þeim beztu heilsun mina og konu minnar. Hún biður og á ný hjartanlega að heilsa yður sjálfum. Forlátið ógnar skyndi hríp þetta og lífið ævinlega sælir,

yðar skuldb. elskandi Geir Vídalín.

Lambastöðum þann 1. apríl l803.


