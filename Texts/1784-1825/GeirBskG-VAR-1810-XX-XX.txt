

[Reykjavík, laugardaginn fyrstan í vetri 1810]

Hefði eg þurft að hafa nú vitni uppá þína sjaldfengu tryggð og vinskap, auk þeirra sem eg áður hef fengið, þá var víst þitt seinasta bréf í því efni omni exceptione majus. Sá þanki, sem það fyrst myndaði hjá mér, var þessi: Geir á þá sannan Vin enn! Jók mér þetta nýjan dug meir en þú skyldir trúa. Ekki máttu skilja þetta svo, að eg nokkru sinni hafi dregið vinfengi þitt í efa, en sú diervhed, varsornhed og mannelska, sem hér létu sig í ljósi, gjörðu að eg nú matti vin minn enn nú meir en fyrri.- En ekki meir af þessu. Láttu mig njóta sama vinfengis þíns það sem eftir er, og að svo fyrir mæltu tek eg til annarra mála.

Um spectaclere hér í fyrra gæti eg skrifað þér heila bóksögu, en þess gjörist nú ekki þörf. Eg vona að minn góði Thorgrimsen sé allareiðu kominn til þín og getur hann fortalið þér allt það öllum bréfum betur. Annars heyri eg að sú sök sé áður skáldlega refereruð kollegierne. Eg segi í því efni eins og sankti Páll: Hafi eg nokkuð syndgað, þá var það af vanvizku. Og enginn hlutur skyldi mér vera kærari en sá, að tiltæki mín í allri þessari sök yrðu nákvæmlega rannsökuð, því það er í sannleika þungt að heita og vera álitinn að vera níðingur af publico og koma ekki nokkurri vörn fyrir sig, því publici dómur er í sannleika merkilegri að minni meiningu en þessir gömlu philosofer álitu hann. Hinu lofa eg þér hér með hátt og dýrt aldrei að byggja mitt forsvar á því að plássbera aðra, og það jafnvel þótt þeir hefðu gjört nokkuð á minn hluta. Eg vona nú annars að koll. hafi fengið sannari fregnir um allt þetta en þær sem fyrst komu, og kasti þess vegna ekki svo þungum steini á mig eður aðra hér eins og orsök sýndist til í fyrstu. Við þessa affaire lærði eg það eina að þekkja fólk nokkru betur en fyrri, en ekki féll þessi þekking út til menniskelighedens fordel.

Minn góði Gröndal liggur alltaf milli lífs og dauða, og jafnvel mætti það sýnast undur ef hann nokkru sinni kemur til heilsu aftur.

Lítið eitt hef eg verið að fást við testamentið, en mér gengur það næsta seint, bæði vantar mig nærfellt öll subsidia og res ang. domi hamlar mér frá að kaupa þau. Oft hef eg ekki skap til soddan verks, en sjaldan næði. Er mér og mikill söknuður að Gr. hvað stílinn áhrærir. Annars þótt eg nú gæti komið nokkru af því einhvern veginn frá hendinni, þá er enginn kostur að fá það þrykkt hér, því Leirárg. prentverk vantar um sinn ekki nema hús og materialier. ~ Þessi ærulausi seðill á að fara með Petr. og að líkindum kemst hann aldrei þér í hönd, og er þá litlu í spillt. - Nú grenjar hann og eg má hætta. Lifðu ævinlega blessaður og unntu

þínum einl. vin Geir Vídalín.


