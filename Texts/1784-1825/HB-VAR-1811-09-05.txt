Viðey, 5. sept. 1811.

Minn góði bróðir!

EG skrifaði þér seðil um daginn og kom honum til Petræus, þar með var og svo dálitið pakkvet til þín frá móður þinni og mér. -- Þar er nú komið sögunni, bezti bróðir, að Þ[0rgrímur] okkar fer, og það nú strax með P[etræus], og má eg því ei undan fella að ítreka beiðni mína til þinnar bróðurdyggðar í fyrra bréfinu. Fyrir það fyrsta þarf Þ., þegar hann kemur, góðrar aðhlynningar, kannske veikur og vesæll, ef 'hann fær langa útivist, og þá væri gott að eiga einhvern góðan mann að, sem líka væri í gerðum með honum að útsjá verelsi hjá einhverjum skikkanlegum manni, og margt fleira, 'sem upp á kynni koma og enginn getur gjört ráð fyrir, sízt eg. Meira vil eg ei nefna í þetta sinn. Þú veizt allt hvað eg vil, og eg hef þá trú til þín, að þú gjörir þitt sárasta til, þó eg þegi. Þú veizt líka, að það er fallega gjört af þér að vera sem beztur löndum þínum, sem koma svona aðvíiandi, enga sál þekkja þar í Höfn. Víst vona eg, að þér líki ekki illa við Þ., þegar þú fer að kynnast við hann, því sannarlega heldur hann sig til þín og landa sinna fleiri, sem hann þekkir fyrir væna menn. Mikið þungt félli mér, skyldi Þ. hafa ólán af sigling sinni. Fyrst ann eg honum alls góðs af heilum hug, og líka, hefði eg verið upp á einhvern máta, þó saklaus, orsök í sigling hans. Það var að sönnu ekki að lá, þó eg hefði viljað að Þ. heiði fullkomnazt, að svo miklu leyti sem honum var unnt. En milliferðin er svo ósikker,- að enginn kann að hafa grundaða von um neitt gott. Margir hafa afráðið hann að fara, hvar á meðal var Etatsraaden, en það kom bak eftir eins og það þunna öl, nefnilega þegar Þ. var búinn að fá far með P. og búinn að aftala um kostinn, selja nokkuð af sínum fötum með fleira, og því gat hann ekki aftur snúið, því það sýndi of mikið Iaussinni að rífa soddan upp án orsaka strax um hæl. Það sem eg ber sterkan ótta fyrir er að hann verði veikur og haldi ekki út þennan besværlega tour. Líka er eg svo hrædd um, að hann missi forþénustu sína sem gullsmiður, og þá sé eg ei gagn fyrir hvorugt að ganga víðara. Því það er í sannleika ergileg forfatning fyrir ungt fólk, ei gift, að hafa engan næringarveg, og soddan er ekki leggj andi á stofn. Líka mundi móðir mín standa móti því, af sannri velvild til mín. Ekki er hræðsla þessi að öllu leyti orsakalaus fyrir mér, þar bæði Sp[esíur] og líka aðrir silfurpeningar og brotasilfur hefur gengið í soddan mængde út af landinu. - Eg ætla að hætta þetta sinn að þylja þér raunir mínar og fela mig þinnar bróðurdyggðar reyndu góðvild. Lifðu þá vel og mundu, að eg ann þér mest allra manna, þó eg geti ekki meir en verið þín ónýt Ingibjörg Jónsd.

Fyrirgefðu klikkinn á pistlinum og fyrir hamingju skuld skrifaðu mér með fyrsta skipi og segðu mér, hvernig þér og Þ. líður og allt um það út í hörgul. Eg skal aftur skrifa þér allt, sem eg veit. Arndís.

Fari það svo bróðir, að sekreteren biðji þig koma áfram ansögning sinni, muntu gjöra það. Honum fór mikið vel við Þ. okkar að skilnaði, og líka manstu, að hann var þér ætíð ofur góður. Reiðstu mér ekki, bezti bróðir, og vertu sæll.


