

Reykjavík, 14. september 1814

Hér er eg enn, góði Thorsteinsen minn, og held eg að mér segi fyrir, að eg skrifa þér hvert bréfið á fætur öðru. Nú sendi eg þér eitt er. af barnalærd. til að prenta eftir, og er það bæði lúið og óhreint, og fékk eg það með áheitum hjá landfógeta, því ekkert átti eg sjálfur. En að eg hafi borgað það fullu (eftir sem mér sýnist) sér þú af meðfylgjandi miða. Vera kann, að Magnús frændi rísi nú upp á afturfótunum, því einskis tel eg örvænt af honum, og telji þetta brot á Landsuppfræðingafélagsins privilegío, en eg hygg, að það privilegium sé fyrir löngu brotið, þegar prentsmiðjan er sliguð og beinbrotin og það ekki getur presterað prestanda. Þó bið eg þig að hugleiða það.- Biskup Munter hef eg skrifað að styrkja málið við kansellíið, og held eg hann telji það skyldu sína. Honum hef eg ogsvo sagt, að þú Værir minn commissonaire í þessu efni.

Til að hlýðnast þér og biðja óaflátanlega, legg eg hér inn pistil til kansellísins um að fá borgun fyrir húsleigu, hann er sub sigillo volanti, og bið eg þig að stinga honum undir stól, ef þú heldur það verði forgefins. Petræus hefur látið líklega að selja kóngi húsið, sem eg bý í, fyrir 500 spes., en það er bæði gamalt og slæmt, þar hjá of lítið, þó er það betra en ekki, og heldur vil eg það en verða á hrakningi. En eg get ekki komið við að gjöra neitt í þeirri sök í þetta sinn, því fyrst verð eg að láta setja skoðunargjörð yfir það.

Lifðu blessaður og unntu þínum Vídalín.

Fyrir minn Kristindóm, hvern eg selt hef hans háæruverðugheitum herra biskupi G. Vídalín að innilegri bón hans, í stað hans eigin, hvers hann misst hafði, hefur hann greitt mér það umsamda andvirði, nefnilega:

O. Wormíi epistolas I-II tom. Ham. 1751, 80, og

J. Worms Lexicon over lærde mænd, I.-lI. Deel. Hels. 8c Kh. 1751-53, 80.

Fyrir hverjar andvirðís bækur eg hér með kvittera.

Reykjavík, 11. september 1814.

S. Björnsson.

Bidrag til indev. aars priis courant í Rvík. G. Jónsson.


