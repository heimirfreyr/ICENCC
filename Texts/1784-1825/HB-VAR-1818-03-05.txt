Bessastöðum, 5. marz 1818.

Hjartkæri bezti bróðir!

EG gríp nú í síðustu forvöð að hripa þér pistil þennan, og á fyrst og fremst að færa þér mitt innilegasta hjartans þakklæti fyrir bréfið með póstskipinu og eplin. Þau voru blessuð sending, og héldum vér oss marga hátíð af þeim-0g lika fleiri, sem við héldum mest upp á, svo eg get varla setið á mér að syngja með skáldinu: Haltu því sama fram við mig -- 0. s. frv.

Síðan eg með sumarskipum ávarpaði þig seinast, hefur lítið markvert til borið. Í haust eð var var hér fískirí dágott víðast sunnanlancls, eins var veturinn fram að jólum hinn bezti, en síðan hefur oftast verið haglaust og líka þar, sem jörð hefur ekki hrugðizt í 30 ár. Frostalítið hefur oftast verið. Samt er líklegt, að fellir verði, helzt á austurlandinu, því þaðan er sagt langharðast. - Fáir hafa dáið af merkismönnum, það eg veit. Gamli sýslum., Vigfús Scheving í Viðey, deyði rétt fyrir sjálf ólin, og segja þeir hans jarðarför hafi þar farið fram með hinni mestu rausn. Kunningi okkar, sýslum. Otti Effertsoe, safnaðist til sinna forfeðra þann 11. febrúar. Hann var veikur í hálfa aðra viku. Hann hafði aðsetur sitt í Grundarfirði vestra. - Sr. Sigurður Hallgrímsson er dáinn. Hann var'skrifari hjá biskupi um sumarið, þegar þú varst hér á slóðum, og Arnór prestur Árnason er nýlega dauður. Hann var bróðir Jóhanns sál. conrekto'rsf_ Af ástandi mínu hef eg lítið að segja þér, eg lifi við það'siðvanalega; eignaðist þann 7. janúar stelpu, sem ennþá tórir og er frísk. Hún heitir Guðrún. Eldri stelpan mín hleypur nú um allt og er líka frísk; hún talar mikið lítið, en þó held eg að hún sé gáfuð og meinlaus í geði, en ofur vesæl í geði og voluleg, hún er líka [á] þeim versta aldri. Ekki kann eg illa við mig hér og ekki hefur mér verið mein gjört af neinum. Ég hef haft góð og hlý verelsi, einkum er þetta eina, daglega stofan kölluð, sannarlegt afbrigði. Í staðinn fyrir að oss var uppálagt að skaffa 2 stúlkur til skólans, eina þjónustu og einn kokk, höfum við mátt láta 2 þjóna sk[ólanum]. Vel er það satt, að önnur þeirra er ekki rétt dugleg. Svo höfum við mátt halda gamlan kvenmann, sem ekki gjörir annað en þéna undir skólakokkinn. Svo höldum við ennþá strák, sem ber vatn og mó og svo framvegis. Enn sá fjarski, sem hér gengur til af ljósum. Skólaþjónustan hefur alltaf ljós fyrir sig, skólakokkurinn hefur og verður ætíð að hafa ljós fram á miðja nótt, því þegar búið er að kokka, er farið að vaska upp og þrífa til, að svo miklu leyti, sem mögulegt er. Skólapiltar eru nú 30 og 5 eða fleiri. Þó eg sé enn í vissan máta laus við skólaafskiptín, hef eg samt ærið að bestilla. Allir lærerne eru nú í kosti hjá oss um miðjan daginn og hafa líka kaffi tvisvar á dag. Lektor og sr. Árni hafa nú aðsetur sitt í Johnsens sál. Verelsum. Þeir menn held eg hafi flesta mögulega fullkomlegleika til að bera. 3 pilta hef eg líka í kosti, og ekki mér til aðstoðar nema höltu kerlinguna, sem þú sást í fyrra, og kerling, sem átti að vera með börnin fyrir mig, hefur í vetur legið nær dauða en lifi. - Það, sem þú segir um, hvernig assessor B. Thorarensen hafi gengið nyrðra, segja mér allir, að það sé í himnalagi. Mikið góður er assessor okkur í öllu, sem hann getur. - Þó mér þyki hér enn nokkuð að, þar kjör vor eru í sannleika þung, kvíði eg þó fyrir að fara héðan, því sannleika að segja, við hefðum lifað hér vel, hefðum við ekkert haft að sýsla með skólann, en mátt eins og Johnsen sál. gjalda eftir Bessastaði. Þorgrímur skrifar þér nú greinilega urn úrið góða. Þar af sér þú [að] ekki [er] landfógeti enn af baki dottinn. Jafnvel þó menn segi, að hann hafi ærið nóg að gjöra með sínar sakir, klýfur hann þó til þessa þrítugan hamarinn, eg Vil ei segja meira, ví þú Veízt hvað eg hugsa. Nú bæti eg því við það, sem Þorgr. skrifar þér, að sá sem Þorgr. afhenti úrið majors Scheels, til að færa honum, var, sem eg hef áður sagt, Jón B. Stephensen. Hann hefur nú skriflega tilstaðið að hafa móttekið úrinu af Þorgrími og uppástendur eins skriflega, að hann hafi afhent úrið í .majors S[cheels] eigin hönd í Landsyfirréttarhúsinu í Reykjavík. Þetta ber hann víst fram blákalt, þó til laga komi. Sé það nú annað úr en þetta, sem um er talað, hefur það líklega glatazt hjá þáverandi þénara majors S[cheels], Hans Andersen, en í Þorgr. hendur hefur ekki komið nema þetta eina, sem Jón játar sig að hafa móttekið og afhent major Scheel. Við bónakvabb mitt verð eg nú að bæta því, ef þú gjörir svo vel að hugsa til mín til sumars með glasforma, að láta mig fá eitt ljósaform dálítið digurt, því eg hef satt að segja brotið glasform í vetur, sem eg ekki átti, eg verð að steypa í svo digrum formum til kirkjunnar. Gjörðu svo vel að láta mig fá eina perlu, hún á að vera af meðalstærð, hana vantar í brjóstnál, og að eg gæti fengið hana til sumarsins. Væri eg góð að betala, skyldi eg biðja þig senda mér í eitt forklæði. Sokkamyndir áttu hér með, en í sumar skaltu fá meira af því rusli. Mundu eftir kontoir koppunum, því þeirra þarf eg með. -~ Þeir kalla nú svo forhert bréfin, að eg má hætta. Heilsaðu mikið mágkonu m. elskulegri og dætrum. Lifðu æfinlega vel og unntu þinni af hjarta elskandi Ingibjörgu Iðnsd.


